<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XI">
    <meta name="apple-mobile-web-app-capable" content="yes">
    <title>XI</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="12">
    <link rel="prev" href="./bajecna_leta_pod_psa_015.html">
    <link rel="next" href="./bajecna_leta_pod_psa_017.html">
    <link rel="self" href="bajecna_leta_pod_psa_016.html">
    <meta name="identifier" content="viewegh-bajecna-leta-pod-psa-6d3050b">
    <meta name="role" content="chapter">
  </head>
  <body data-nb-words="2598" data-nb-chars="16182" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bajecna_leta_pod_psa_015.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">XI</span></h1>
        <h3 id="1" class="chunk" data-nb-ref-number="2" data-nb-words="1" data-nb-chars="1"><span id="chunk2"><span class="idea" data-nb-ref-number="2" id="idea2" data-nb-words="1" data-nb-chars="1">1</span></span></h3>
        <p class="chunk" data-nb-ref-number="3" id="chunk3" data-nb-words="33" data-nb-chars="201"><span class="idea" data-nb-ref-number="3" id="idea3" data-nb-words="33" data-nb-chars="201">„Proč proboha vrátnej?!“ křičela na&nbsp;Kvida matka, když jí&nbsp;v&nbsp;pátek po&nbsp;příjezdu do&nbsp;Sázavy oznámil, že&nbsp;zanechal studia a&nbsp;že bude pracovat ve&nbsp;sklárnách jako noční vrátný. „Copak jste se&nbsp;všichni zbláznili?!“</span></p>
        <p class="chunk" data-nb-ref-number="4" id="chunk4" data-nb-words="9" data-nb-chars="44"><span class="idea" data-nb-ref-number="4" id="idea4" data-nb-words="9" data-nb-chars="44">„Budu mít čas na&nbsp;psaní a&nbsp;čtení,“ řekl Kvido.</span></p>
        <p class="chunk" data-nb-ref-number="5" id="chunk5" data-nb-words="55" data-nb-chars="312"><span class="idea" data-nb-ref-number="5" id="idea5" data-nb-words="55" data-nb-chars="312">Ten báječný osvobodivý pocit minulých dní byl ten tam; nyní už&nbsp;se&nbsp;cítil spíše jenom provinile. Mrzelo ho, že&nbsp;mu&nbsp;matka nechce rozumět: Přece jí&nbsp;jasně řekl, že&nbsp;jde o&nbsp;„prohlédnutí, o&nbsp;začátek čehosi nového“ – a&nbsp;ona pořád mluví o&nbsp;„vzdávání se“ a&nbsp;o&nbsp;„konci“. Rozhodla se, že&nbsp;nepojede ani na&nbsp;zítřejší abiturientský sraz.</span></p>
        <p class="chunk" data-nb-ref-number="6" id="chunk6" data-nb-words="24" data-nb-chars="137"><span class="idea" data-nb-ref-number="6" id="idea6" data-nb-words="24" data-nb-chars="137">„Dobře víš, že&nbsp;na&nbsp;nějaké přílišné chlubení nejsem,“ hněvala se, „ale muset svou rodinu zcela zapírat – to&nbsp;už&nbsp;po&nbsp;mně chcete vážně příliš!“</span></p>
        <p class="chunk" data-nb-ref-number="7" id="chunk7" data-nb-words="38" data-nb-chars="241"><span class="idea" data-nb-ref-number="7" id="idea7" data-nb-words="38" data-nb-chars="241">„Nemáš se&nbsp;snad za&nbsp;co&nbsp;stydět,“ řekl Kvido dotčeně. „To tedy nemám,“ zasmála se&nbsp;nehezky matka. „Jeden slabě prospívající kovboj, jeden vrátnej s&nbsp;velkou minulostí a&nbsp;druhej –,“ pohlédla pohrdavě na&nbsp;výtisk Mladého světa, „– s&nbsp;velkou budoucností!“</span></p>
        <p class="chunk" data-nb-ref-number="8" id="chunk8" data-nb-words="13" data-nb-chars="97"><span class="idea" data-nb-ref-number="8" id="idea8" data-nb-words="13" data-nb-chars="97">„Každý začátek je&nbsp;těžký,“ filozofoval později Kvido, „ale některý začátky jsou příšernej průser.“</span></p>
        <p class="chunk" data-nb-ref-number="9" id="chunk9" data-nb-words="58" data-nb-chars="348"><span class="idea" data-nb-ref-number="9" id="idea9" data-nb-words="58" data-nb-chars="348">Jestliže pro Kvidovu matku bylo synovo nečekané životní rozhodnutí malým šokem, pro jeho otce to&nbsp;byla doslova osudová rána: Kvido byl poslední člověk na&nbsp;světě, v&nbsp;něhož doufal; od&nbsp;Paca si&nbsp;zatím příliš slibovat nemohl, neboť se&nbsp;nezdálo, že&nbsp;by&nbsp;rozuměl ještě něčemu jinému než folkovým písním a&nbsp;spaní pod širým nebem. Jeho jediný sen se&nbsp;náhle zhroutil.</span></p>
        <p class="chunk" data-nb-ref-number="10" id="chunk10" data-nb-words="33" data-nb-chars="192"><span class="idea" data-nb-ref-number="10" id="idea10" data-nb-words="33" data-nb-chars="192">Nadobro přestal vycházet ze&nbsp;sklepní dílny. Spával tam a&nbsp;matka mu&nbsp;tam nosila i&nbsp;jídlo. Strávila s&nbsp;ním pokaždé asi půl hodiny. Když se&nbsp;vracela po&nbsp;schodech zpátky, Kvido se&nbsp;vyhýbal jejím pohledům.</span></p>
        <p class="chunk" data-nb-ref-number="11" id="chunk11" data-nb-words="57" data-nb-chars="384"><span class="idea" data-nb-ref-number="11" id="idea11" data-nb-words="57" data-nb-chars="384">V&nbsp;posledních měsících se&nbsp;otec věnoval především povrchovým úpravám dřeva, a&nbsp;to nejen klasickému moření a&nbsp;voskování, ale i&nbsp;dlouho zatracovanému leštění šelakovou politurou, protože zdlouhavost onoho starého způsobu byla v&nbsp;jeho očích čím dál větší předností. Oblíbil si&nbsp;také patinování, to&nbsp;jest napodobování stáří dřeva práškovou barvou. Nyní se&nbsp;však ze&nbsp;sklepa často ozýval jekot frézy.</span></p>
        <p class="chunk" data-nb-ref-number="12" id="chunk12" data-nb-words="16" data-nb-chars="93"><span class="idea" data-nb-ref-number="12" id="idea12" data-nb-words="16" data-nb-chars="93">„Co to&nbsp;tam zase vyrábí?“ dotazoval se&nbsp;Kvido Paca, neboť nenašel odvahu zeptat se&nbsp;přímo matky.</span></p>
        <p class="chunk" data-nb-ref-number="13" id="chunk13" data-nb-words="11" data-nb-chars="72"><span class="idea" data-nb-ref-number="13" id="idea13" data-nb-words="11" data-nb-chars="72">„Nejspíš otesánka,“ šklebil se&nbsp;Paco. „S&nbsp;náma dvěma asi není spokojenej.“</span></p>
        <p class="chunk" data-nb-ref-number="14" id="chunk14" data-nb-words="5" data-nb-chars="36"><span class="idea" data-nb-ref-number="14" id="idea14" data-nb-words="5" data-nb-chars="36">„Dřevěnýho manažera!“ smál se&nbsp;Kvido.</span></p>
        <p class="chunk" data-nb-ref-number="15" id="chunk15" data-nb-words="17" data-nb-chars="93"><span class="idea" data-nb-ref-number="15" id="idea15" data-nb-words="17" data-nb-chars="93">Ve&nbsp;svém nynějším osamocení byl rád, že&nbsp;má&nbsp;v&nbsp;Pacovi spojence, a&nbsp;někdy se&nbsp;mu&nbsp;nepatrně podbízel.</span></p>
        <p class="chunk" data-nb-ref-number="16" id="chunk16" data-nb-words="8" data-nb-chars="43"><span class="idea" data-nb-ref-number="16" id="idea16" data-nb-words="8" data-nb-chars="43">Z&nbsp;neděle na&nbsp;pondělí měl Kvido první službu.</span></p>
        <p class="chunk" data-nb-ref-number="17" id="chunk17" data-nb-words="33" data-nb-chars="201"><span class="idea" data-nb-ref-number="17" id="idea17" data-nb-words="33" data-nb-chars="201">Na&nbsp;sklonku odpoledne si&nbsp;do&nbsp;skleničky od&nbsp;ovocné přesnídávky odsypal dvě porce kávy a&nbsp;namazal si&nbsp;dva krajíce chleba máslem a&nbsp;medem; doby, kdy jeho matka pekla koláče a&nbsp;buchty, zřejmě nenávratně skončily.</span></p>
        <p class="chunk" data-nb-ref-number="18" id="chunk18" data-nb-words="14" data-nb-chars="95"><span class="idea" data-nb-ref-number="18" id="idea18" data-nb-words="14" data-nb-chars="95">„V&nbsp;kávě je&nbsp;strašlivé množství rtuti,“ oznámila mu&nbsp;babička Líba, která jeho přípravy pozorovala.</span></p>
        <p class="chunk" data-nb-ref-number="19" id="chunk19" data-nb-words="10" data-nb-chars="54"><span class="idea" data-nb-ref-number="19" id="idea19" data-nb-words="10" data-nb-chars="54">„To máš jedno,“ řekl Paco. „V&nbsp;čaji je&nbsp;zase stroncium.“</span></p>
        <p class="chunk" data-nb-ref-number="20" id="chunk20" data-nb-words="9" data-nb-chars="57"><span class="idea" data-nb-ref-number="20" id="idea20" data-nb-words="9" data-nb-chars="57">„To je&nbsp;hrůza!“ zvolala babička. „To jsem vůbec nevěděla…“</span></p>
        <p class="chunk" data-nb-ref-number="21" id="chunk21" data-nb-words="17" data-nb-chars="93"><span class="idea" data-nb-ref-number="21" id="idea21" data-nb-words="17" data-nb-chars="93">„Tak to&nbsp;tam pořádně hlídej,“ řekl Paco, který vycítil, že&nbsp;jeho starší bratr není ve&nbsp;své kůži.</span></p>
        <p class="chunk" data-nb-ref-number="22" id="chunk22" data-nb-words="3" data-nb-chars="17"><span class="idea" data-nb-ref-number="22" id="idea22" data-nb-words="3" data-nb-chars="17">„No,“ řekl Kvido.</span></p>
        <p class="chunk" data-nb-ref-number="23" id="chunk23" data-nb-words="4" data-nb-chars="23"><span class="idea" data-nb-ref-number="23" id="idea23" data-nb-words="4" data-nb-chars="23">Jeho matka neřekla nic.</span></p>
        <p class="chunk" data-nb-ref-number="24" id="chunk24" data-nb-words="5" data-nb-chars="30"><span class="idea" data-nb-ref-number="24" id="idea24" data-nb-words="5" data-nb-chars="30">Kvido otevřel dveře do&nbsp;sklepa.</span></p>
        <p class="chunk" data-nb-ref-number="25" id="chunk25" data-nb-words="6" data-nb-chars="36"><span class="idea" data-nb-ref-number="25" id="idea25" data-nb-words="6" data-nb-chars="36">„Ahoj, tati!“ zavolal. „Tak já&nbsp;jdu!“</span></p>
        <p class="chunk" data-nb-ref-number="26" id="chunk26" data-nb-words="7" data-nb-chars="33"><span class="idea" data-nb-ref-number="26" id="idea26" data-nb-words="7" data-nb-chars="33">Ze&nbsp;sklepa táhl jen chlad a&nbsp;ticho.</span></p>
        <p class="chunk" data-nb-ref-number="27" id="chunk27" data-nb-words="20" data-nb-chars="138"><span class="idea" data-nb-ref-number="27" id="idea27" data-nb-words="20" data-nb-chars="138">Kvido pokrčil rameny a&nbsp;odešel. Kvidova matka se&nbsp;postavila ke&nbsp;kuchyňskému oknu, poodhrnula záclonu a&nbsp;sledovala svého syna dlouhým pohledem.</span></p>
        <p class="chunk" data-nb-ref-number="28" id="chunk28" data-nb-words="69" data-nb-chars="406"><span class="idea" data-nb-ref-number="28" id="idea28" data-nb-words="69" data-nb-chars="406">Před vrátnicí skláren na&nbsp;Kvida čekala Jaruška. Na&nbsp;sobě měla vlastnoručně pletené bílé tílko a&nbsp;v&nbsp;ruce držela dvě letní jablka a&nbsp;čokoládu. Teprve po&nbsp;letech docenil Kvido onu její iracionální odvahu či&nbsp;snad víru, s&nbsp;níž tehdy stále setrvávala po&nbsp;jeho boku, ačkoli věděla, že&nbsp;jí&nbsp;v&nbsp;dohledné době nemůže poskytnout nic z&nbsp;toho, čemu říkáme perspektiva: Neměl ani vzdělání, ani byt, neměl peníze a&nbsp;hrozila mu&nbsp;vojna.</span></p>
        <p class="chunk" data-nb-ref-number="29" id="chunk29" data-nb-words="14" data-nb-chars="77"><span class="idea" data-nb-ref-number="29" id="idea29" data-nb-words="14" data-nb-chars="77">Kvido se&nbsp;k&nbsp;ní vrhl co&nbsp;nejradostněji, aby přehlušil úzkost, kterou v&nbsp;sobě měl.</span></p>
        <p class="chunk" data-nb-ref-number="30" id="chunk30" data-nb-words="10" data-nb-chars="74"><span class="idea" data-nb-ref-number="30" id="idea30" data-nb-words="10" data-nb-chars="74">„Holčičko,“ šeptal a&nbsp;pokrýval její nahá ramena podivně naléhavými polibky.</span></p>
        <p class="chunk" data-nb-ref-number="31" id="chunk31" data-nb-words="7" data-nb-chars="47"><span class="idea" data-nb-ref-number="31" id="idea31" data-nb-words="7" data-nb-chars="47">„Kvido!“ napomínala ho&nbsp;Jaruška. „Jsou tu&nbsp;lidi!“</span></p>
        <p class="chunk" data-nb-ref-number="32" id="chunk32" data-nb-words="7" data-nb-chars="32"><span class="idea" data-nb-ref-number="32" id="idea32" data-nb-words="7" data-nb-chars="32">„Tak ať!“ tiskl ji&nbsp;Kvido k&nbsp;sobě.</span></p>
        <p class="chunk" data-nb-ref-number="33" id="chunk33" data-nb-words="6" data-nb-chars="36"><span class="idea" data-nb-ref-number="33" id="idea33" data-nb-words="6" data-nb-chars="36">„Počkej, Kvido, musím ti&nbsp;něco říct!“</span></p>
        <p class="chunk" data-nb-ref-number="34" id="chunk34" data-nb-words="3" data-nb-chars="24"><span class="idea" data-nb-ref-number="34" id="idea34" data-nb-words="3" data-nb-chars="24">Kvido polekaně ustoupil.</span></p>
        <p class="chunk" data-nb-ref-number="35" id="chunk35" data-nb-words="6" data-nb-chars="37"><span class="idea" data-nb-ref-number="35" id="idea35" data-nb-words="6" data-nb-chars="37">„Stala se&nbsp;hrozná věc,“ řekla Jaruška.</span></p>
        <p class="chunk" data-nb-ref-number="36" id="chunk36" data-nb-words="10" data-nb-chars="65"><span class="idea" data-nb-ref-number="36" id="idea36" data-nb-words="10" data-nb-chars="65">Kvido ucítil jakési dosud neznámé píchnutí kdesi pod prsní kostí.</span></p>
        <p class="chunk" data-nb-ref-number="37" id="chunk37" data-nb-words="4" data-nb-chars="23"><span class="idea" data-nb-ref-number="37" id="idea37" data-nb-words="4" data-nb-chars="23">„Co je?“ řekl stísněně.</span></p>
        <p class="chunk" data-nb-ref-number="38" id="chunk38" data-nb-words="15" data-nb-chars="93"><span class="idea" data-nb-ref-number="38" id="idea38" data-nb-words="15" data-nb-chars="93">Jaruška se&nbsp;rozhlédla kolem sebe, přistoupila blíže k&nbsp;němu a&nbsp;ostýchavě si&nbsp;vyhrnula bílé tílko.</span></p>
        <p class="chunk" data-nb-ref-number="39" id="chunk39" data-nb-words="22" data-nb-chars="148"><span class="idea" data-nb-ref-number="39" id="idea39" data-nb-words="22" data-nb-chars="148">„Nemilujeme se, ale plníme úkol,“ přečetl Kvido velká zarudlá písmena na&nbsp;kůži Jaruščina břicha. Víc nestihl – Jaruška nešťastně stáhla tílko nazpět.</span></p>
        <p class="chunk" data-nb-ref-number="40" id="chunk40" data-nb-words="10" data-nb-chars="65"><span class="idea" data-nb-ref-number="40" id="idea40" data-nb-words="10" data-nb-chars="65">„Opuchlo mi&nbsp;to,“ řekla téměř plačtivě. „Jsem alergická na&nbsp;fixky.“</span></p>
        <h3 id="2" class="chunk" data-nb-ref-number="41" data-nb-words="1" data-nb-chars="1"><span id="chunk41"><span class="idea" data-nb-ref-number="41" id="idea41" data-nb-words="1" data-nb-chars="1">2</span></span></h3>
        <p class="chunk" data-nb-ref-number="42" id="chunk42" data-nb-words="26" data-nb-chars="149"><span class="idea" data-nb-ref-number="42" id="idea42" data-nb-words="26" data-nb-chars="149">Když se&nbsp;Kvido vrátil v&nbsp;pondělí ráno z&nbsp;noční směny domů, zastihl matku u&nbsp;kuchyňského stolu. Vypadalo to, že&nbsp;vůbec nespala. Před ní&nbsp;stál plný popelník.</span></p>
        <p class="chunk" data-nb-ref-number="43" id="chunk43" data-nb-words="5" data-nb-chars="38"><span class="idea" data-nb-ref-number="43" id="idea43" data-nb-words="5" data-nb-chars="38">„Nespala jsi?“ řekl starostlivě Kvido.</span></p>
        <p class="chunk" data-nb-ref-number="44" id="chunk44" data-nb-words="7" data-nb-chars="40"><span class="idea" data-nb-ref-number="44" id="idea44" data-nb-words="7" data-nb-chars="40">„Tiše,“ řekla, „otec spí. Jaké to&nbsp;bylo?“</span></p>
        <p class="chunk" data-nb-ref-number="45" id="chunk45" data-nb-words="18" data-nb-chars="101"><span class="idea" data-nb-ref-number="45" id="idea45" data-nb-words="18" data-nb-chars="101">Její pohled sice nesvědčil o&nbsp;příliš velkém zájmu, ale přesto byl Kvido rád, že&nbsp;mu&nbsp;tu&nbsp;otázku položila.</span></p>
        <p class="chunk" data-nb-ref-number="46" id="chunk46" data-nb-words="3" data-nb-chars="22"><span class="idea" data-nb-ref-number="46" id="idea46" data-nb-words="3" data-nb-chars="22">„Celkem pohoda,“ řekl.</span></p>
        <p class="chunk" data-nb-ref-number="47" id="chunk47" data-nb-words="12" data-nb-chars="78"><span class="idea" data-nb-ref-number="47" id="idea47" data-nb-words="12" data-nb-chars="78">Vyprávěl jí&nbsp;o&nbsp;své první obchůzce: Vylezl až&nbsp;na&nbsp;střechu administrativní budovy.</span></p>
        <p class="chunk" data-nb-ref-number="48" id="chunk48" data-nb-words="8" data-nb-chars="45"><span class="idea" data-nb-ref-number="48" id="idea48" data-nb-words="8" data-nb-chars="45">„Zítra v&nbsp;deset ti&nbsp;zamávám,“ řekl. „Dívej se.“</span></p>
        <p class="chunk" data-nb-ref-number="49" id="chunk49" data-nb-words="5" data-nb-chars="29"><span class="idea" data-nb-ref-number="49" id="idea49" data-nb-words="5" data-nb-chars="29">„Spal jsi?“ zeptala se&nbsp;matka.</span></p>
        <p class="chunk" data-nb-ref-number="50" id="chunk50" data-nb-words="6" data-nb-chars="26"><span class="idea" data-nb-ref-number="50" id="idea50" data-nb-words="6" data-nb-chars="26">„To jsem se&nbsp;ptal já&nbsp;tebe.“</span></p>
        <p class="chunk" data-nb-ref-number="51" id="chunk51" data-nb-words="11" data-nb-chars="61"><span class="idea" data-nb-ref-number="51" id="idea51" data-nb-words="11" data-nb-chars="61">„Jo – jenom jsem brzo vstala,“ řekla matka neochotně. „A&nbsp;ty?“</span></p>
        <p class="chunk" data-nb-ref-number="52" id="chunk52" data-nb-words="4" data-nb-chars="27"><span class="idea" data-nb-ref-number="52" id="idea52" data-nb-words="4" data-nb-chars="27">Kvidovi zajiskřilo v&nbsp;očích:</span></p>
        <p class="chunk" data-nb-ref-number="53" id="chunk53" data-nb-words="2" data-nb-chars="12"><span class="idea" data-nb-ref-number="53" id="idea53" data-nb-words="2" data-nb-chars="12">„Hádej kde!“</span></p>
        <p class="chunk" data-nb-ref-number="54" id="chunk54" data-nb-words="10" data-nb-chars="59"><span class="idea" data-nb-ref-number="54" id="idea54" data-nb-words="10" data-nb-chars="59">Poprvé toho rána se&nbsp;na&nbsp;matčině tváři objevil náznak úsměvu:</span></p>
        <p class="chunk" data-nb-ref-number="55" id="chunk55" data-nb-words="4" data-nb-chars="19"><span class="idea" data-nb-ref-number="55" id="idea55" data-nb-words="4" data-nb-chars="19">„U&nbsp;mě v&nbsp;kanceláři?“</span></p>
        <p class="chunk" data-nb-ref-number="56" id="chunk56" data-nb-words="3" data-nb-chars="21"><span class="idea" data-nb-ref-number="56" id="idea56" data-nb-words="3" data-nb-chars="21">Kvido vesele přikývl.</span></p>
        <p class="chunk" data-nb-ref-number="57" id="chunk57" data-nb-words="11" data-nb-chars="66"><span class="idea" data-nb-ref-number="57" id="idea57" data-nb-words="11" data-nb-chars="66">„Povléknu ti&nbsp;tam druhou deku,“ řekla matka. „Táta tam spává taky.“</span></p>
        <p class="chunk" data-nb-ref-number="58" id="chunk58" data-nb-words="2" data-nb-chars="11"><span class="idea" data-nb-ref-number="58" id="idea58" data-nb-words="2" data-nb-chars="11">Vešel Paco.</span></p>
        <p class="chunk" data-nb-ref-number="59" id="chunk59" data-nb-words="4" data-nb-chars="29"><span class="idea" data-nb-ref-number="59" id="idea59" data-nb-words="4" data-nb-chars="29">„Co nespíte?“ řekl rozespale.</span></p>
        <p class="chunk" data-nb-ref-number="60" id="chunk60" data-nb-words="10" data-nb-chars="60"><span class="idea" data-nb-ref-number="60" id="idea60" data-nb-words="10" data-nb-chars="60">„Nazdar Sokolí pírko!“ řekl Kvido. „Vezmeš si&nbsp;s&nbsp;námi vejce?“</span></p>
        <p class="chunk" data-nb-ref-number="61" id="chunk61" data-nb-words="11" data-nb-chars="75"><span class="idea" data-nb-ref-number="61" id="idea61" data-nb-words="11" data-nb-chars="75">„Nekřičte!“ opakovala matka. Vypadala opět vážně. „Říkám vám, že&nbsp;otec spí.“</span></p>
        <p class="chunk" data-nb-ref-number="62" id="chunk62" data-nb-words="7" data-nb-chars="53"><span class="idea" data-nb-ref-number="62" id="idea62" data-nb-words="7" data-nb-chars="53">„Posekáme odpoledne s&nbsp;Pacem zahradu,“ sliboval Kvido.</span></p>
        <p class="chunk" data-nb-ref-number="63" id="chunk63" data-nb-words="15" data-nb-chars="87"><span class="idea" data-nb-ref-number="63" id="idea63" data-nb-words="15" data-nb-chars="87">„Ani mě&nbsp;nehne,“ řekl opovržlivě Paco s&nbsp;plnými ústy. „Kašlu na&nbsp;ten váš měšťáckej <em>pažit</em>!“</span></p>
        <p class="chunk" data-nb-ref-number="64" id="chunk64" data-nb-words="5" data-nb-chars="35"><span class="idea" data-nb-ref-number="64" id="idea64" data-nb-words="5" data-nb-chars="35">Matka s&nbsp;nečekanou prudkostí vstala.</span></p>
        <p class="chunk" data-nb-ref-number="65" id="chunk65" data-nb-words="8" data-nb-chars="45"><span class="idea" data-nb-ref-number="65" id="idea65" data-nb-words="8" data-nb-chars="45">„Musím vám něco ukázat – pojďte,“ vyzvala je.</span></p>
        <p class="chunk" data-nb-ref-number="66" id="chunk66" data-nb-words="15" data-nb-chars="91"><span class="idea" data-nb-ref-number="66" id="idea66" data-nb-words="15" data-nb-chars="91">Vyšla z&nbsp;kuchyně a&nbsp;po schodech sestoupila do&nbsp;sklepa. Kvido s&nbsp;Pacem ji&nbsp;nechápavě následovali.</span></p>
        <p class="chunk" data-nb-ref-number="67" id="chunk67" data-nb-words="75" data-nb-chars="485"><span class="idea" data-nb-ref-number="67" id="idea67" data-nb-words="75" data-nb-chars="485">V&nbsp;otcově dílně je&nbsp;uvítala známá vůně dřeva a&nbsp;namočeného klihu. Už&nbsp;na&nbsp;první pohled bylo zřejmé, že&nbsp;tu&nbsp;stále vládne přísný pořádek: Hotové drobné výrobky ležely podél jedné, neopracované řezivo podél druhé stěny. Na&nbsp;závěsné polici s&nbsp;nářadím nechybělo ani jediné dlátko, pilník či&nbsp;pilka. Na&nbsp;polici pod oknem byly vyrovnány plechovky s&nbsp;laky, použité štětce stály ve&nbsp;sklenicích s&nbsp;ředidlem. Podlaha byla zametená. Na&nbsp;pracovním stole uprostřed leželo několik dlouhých, již opracovaných prken.</span></p>
        <p class="chunk" data-nb-ref-number="68" id="chunk68" data-nb-words="45" data-nb-chars="298"><span class="idea" data-nb-ref-number="68" id="idea68" data-nb-words="45" data-nb-chars="298">Kvidova matka je&nbsp;s&nbsp;odhodlaným soustředěním začala skládat k&nbsp;sobě. Kvido s&nbsp;Pacem si&nbsp;vyměnili tázavé pohledy. Pod matčinýma rukama rychle vznikalo cosi mezi obrovským truhlíkem na&nbsp;květiny a&nbsp;bednou na&nbsp;peřiny. Když ale otočila poslední z&nbsp;prken, s&nbsp;leknutím spatřili velký, precizně vysoustruhovaný kříž.</span></p>
        <p class="chunk" data-nb-ref-number="69" id="chunk69" data-nb-words="12" data-nb-chars="61"><span class="idea" data-nb-ref-number="69" id="idea69" data-nb-words="12" data-nb-chars="61">„Váš otec,“ řekla matka a&nbsp;hlas se&nbsp;jí&nbsp;zlomil, „si dělá rakev.“</span></p>
        <p class="chunk" data-nb-ref-number="70" id="chunk70" data-nb-words="13" data-nb-chars="76"><span class="idea" data-nb-ref-number="70" id="idea70" data-nb-words="13" data-nb-chars="76">Kvidova matka se&nbsp;rozhodla, že&nbsp;ještě týž den zavolá z&nbsp;práce doktoru Liehrovi.</span></p>
        <p class="chunk" data-nb-ref-number="71" id="chunk71" data-nb-words="8" data-nb-chars="45"><span class="idea" data-nb-ref-number="71" id="idea71" data-nb-words="8" data-nb-chars="45">„Tak co?“ chtěl vědět Kvido, když se&nbsp;vrátila.</span></p>
        <p class="chunk" data-nb-ref-number="72" id="chunk72" data-nb-words="15" data-nb-chars="106"><span class="idea" data-nb-ref-number="72" id="idea72" data-nb-words="15" data-nb-chars="106">Pohled na&nbsp;syna, který byl zřejmě hlavní příčinou dalšího rozvinutí otcovy psychózy, Kvidovu matku popudil.</span></p>
        <p class="chunk" data-nb-ref-number="73" id="chunk73" data-nb-words="3" data-nb-chars="18"><span class="idea" data-nb-ref-number="73" id="idea73" data-nb-words="3" data-nb-chars="18">„Nic!“ odsekla mu.</span></p>
        <p class="chunk" data-nb-ref-number="74" id="chunk74" data-nb-words="4" data-nb-chars="15"><span class="idea" data-nb-ref-number="74" id="idea74" data-nb-words="4" data-nb-chars="15">„Jak to&nbsp;– nic?“</span></p>
        <p class="chunk" data-nb-ref-number="75" id="chunk75" data-nb-words="17" data-nb-chars="96"><span class="idea" data-nb-ref-number="75" id="idea75" data-nb-words="17" data-nb-chars="96">„Máme za&nbsp;ním zítra přijet,“ řekla s&nbsp;povzdechem. „Zatím máme uhlídat aspoň to, aby do&nbsp;ní&nbsp;nelezl.“</span></p>
        <p class="chunk" data-nb-ref-number="76" id="chunk76" data-nb-words="17" data-nb-chars="85"><span class="idea" data-nb-ref-number="76" id="idea76" data-nb-words="17" data-nb-chars="85">„Ten je&nbsp;dobrej!“ zvolal Kvido. „A&nbsp;jak si&nbsp;to&nbsp;asi tak představuje? To&nbsp;mám u&nbsp;něho stát?“</span></p>
        <p class="chunk" data-nb-ref-number="77" id="chunk77" data-nb-words="5" data-nb-chars="39"><span class="idea" data-nb-ref-number="77" id="idea77" data-nb-words="5" data-nb-chars="39">Matka ho&nbsp;probodla obviňujícím pohledem.</span></p>
        <p class="chunk" data-nb-ref-number="78" id="chunk78" data-nb-words="11" data-nb-chars="62"><span class="idea" data-nb-ref-number="78" id="idea78" data-nb-words="11" data-nb-chars="62">„No dobře,“ řekl Kvido. „Budu se&nbsp;na&nbsp;něj chodit dívat okýnkem.“</span></p>
        <p class="chunk" data-nb-ref-number="79" id="chunk79" data-nb-words="42" data-nb-chars="266"><span class="idea" data-nb-ref-number="79" id="idea79" data-nb-words="42" data-nb-chars="266">Sotva to&nbsp;dořekl, otec somnambulně prošel kolem nich, svíraje dvěma ukazováčky čerstvě nalakované prkénko: Vyšel na&nbsp;zápraží, aby si&nbsp;v&nbsp;denním světle ověřil dostatečnou sytost havraní černi. Kvido nevěděl, jestli má&nbsp;otce něčím udeřit do&nbsp;hlavy – nebo mu&nbsp;padnout k&nbsp;nohám.</span></p>
        <p class="chunk" data-nb-ref-number="80" id="chunk80" data-nb-words="6" data-nb-chars="31"><span class="idea" data-nb-ref-number="80" id="idea80" data-nb-words="6" data-nb-chars="31">„Tak to&nbsp;vidíš,“ řekla mu&nbsp;matka.</span></p>
        <p class="chunk" data-nb-ref-number="81" id="chunk81" data-nb-words="45" data-nb-chars="284"><span class="idea" data-nb-ref-number="81" id="idea81" data-nb-words="45" data-nb-chars="284">Od&nbsp;toho dne se&nbsp;v&nbsp;ovzduší domácnosti natrvalo usadilo cosi nesnesitelně tísnivého. Kvidovi připadalo, jako by&nbsp;ta&nbsp;tíseň z&nbsp;oněch několika prken přímo vyzařovala a&nbsp;prostupovala celý dům. Marně se&nbsp;to&nbsp;snažil odbýt vtipem, marně se&nbsp;snažil odvést pozornost jinam. Hovor vázl a&nbsp;nálada upadala.</span></p>
        <p class="chunk" data-nb-ref-number="82" id="chunk82" data-nb-words="28" data-nb-chars="184"><span class="idea" data-nb-ref-number="82" id="idea82" data-nb-words="28" data-nb-chars="184">„Je obtížné žertovat s&nbsp;člověkem, který usedá k&nbsp;večeři s&nbsp;rukama plnýma třísek z&nbsp;vlastní rakve,“ vyprávěl později Kvido. „Ta rakev – to&nbsp;byla mistrovská ukázka takzvaného <em>autopatinování</em>.“</span></p>
        <h3 id="3" class="chunk" data-nb-ref-number="83" data-nb-words="1" data-nb-chars="1"><span id="chunk83"><span class="idea" data-nb-ref-number="83" id="idea83" data-nb-words="1" data-nb-chars="1">3</span></span></h3>
        <p class="chunk" data-nb-ref-number="84" id="chunk84" data-nb-words="28" data-nb-chars="168"><span class="idea" data-nb-ref-number="84" id="idea84" data-nb-words="28" data-nb-chars="168">„Identitu? Tu&nbsp;přece ztrácíme všichni,“ řekl nazítří Kvidově matce doktor Liehr. Kvidův otec jel k&nbsp;rodičům do&nbsp;Nuslí a&nbsp;ona zatím pozvala doktora na&nbsp;kávu. Seděli v&nbsp;Luxoru.</span></p>
        <p class="chunk" data-nb-ref-number="85" id="chunk85" data-nb-words="55" data-nb-chars="297"><span class="idea" data-nb-ref-number="85" id="idea85" data-nb-words="55" data-nb-chars="297">„Vy sama, například,“ pokračoval Liehr, „říkáte, že&nbsp;jste bez Prahy skoro nemohla žít – a&nbsp;stejně jste zůstala na&nbsp;vesnici. Toužila jste hrát divadlo nebo se&nbsp;alespoň kolem něj pohybovat – a&nbsp;teď se&nbsp;díváte na&nbsp;televizi. Máte fóbii ze&nbsp;psů – a&nbsp;koupíte si&nbsp;vlčáka. A&nbsp;teď mi&nbsp;řekněte, které vaše Já&nbsp;je&nbsp;pravé?“</span></p>
        <p class="chunk" data-nb-ref-number="86" id="chunk86" data-nb-words="64" data-nb-chars="374"><span class="idea" data-nb-ref-number="86" id="idea86" data-nb-words="64" data-nb-chars="374">Kvidova matka našpulila ret. Doktor Liehr se&nbsp;jí&nbsp;líbil. Dívala se&nbsp;na&nbsp;jeho hezkou širokou bradu a&nbsp;trochu svému muži záviděla. Vždycky si&nbsp;přála mít svého psychiatra. Připadalo jí, že&nbsp;její vlastní problémy by&nbsp;pro něj byly přinejmenším stejně zajímavé jako ty&nbsp;manželovy. Pak se&nbsp;jí&nbsp;ale z&nbsp;ničeho nic vybavil obraz jejího muže, kterak přeměřuje šíři rakve v&nbsp;nohách – a&nbsp;zastyděla se.</span></p>
        <p class="chunk" data-nb-ref-number="87" id="chunk87" data-nb-words="12" data-nb-chars="91"><span class="idea" data-nb-ref-number="87" id="idea87" data-nb-words="12" data-nb-chars="91">„Namaloval mi&nbsp;mimochodem velmi pěkné obrázky,“ řekl doktor. „Takové <em>kvítečkové</em>, řekl bych.“</span></p>
        <p class="chunk" data-nb-ref-number="88" id="chunk88" data-nb-words="10" data-nb-chars="64"><span class="idea" data-nb-ref-number="88" id="idea88" data-nb-words="10" data-nb-chars="64">„Ano?“ řekla nejistě Kvidova matka. Doktor to&nbsp;říkal nějak divně.</span></p>
        <p class="chunk" data-nb-ref-number="89" id="chunk89" data-nb-words="6" data-nb-chars="36"><span class="idea" data-nb-ref-number="89" id="idea89" data-nb-words="6" data-nb-chars="36">„A&nbsp;živě se&nbsp;zajímal o&nbsp;muzikoterapii…“</span></p>
        <p class="chunk" data-nb-ref-number="90" id="chunk90" data-nb-words="4" data-nb-chars="19"><span class="idea" data-nb-ref-number="90" id="idea90" data-nb-words="4" data-nb-chars="19">„Chcete říct, že&nbsp;–“</span></p>
        <p class="chunk" data-nb-ref-number="91" id="chunk91" data-nb-words="7" data-nb-chars="36"><span class="idea" data-nb-ref-number="91" id="idea91" data-nb-words="7" data-nb-chars="36">„– že&nbsp;on&nbsp;divadlo hraje. Přede mnou…“</span></p>
        <p class="chunk" data-nb-ref-number="92" id="chunk92" data-nb-words="2" data-nb-chars="11"><span class="idea" data-nb-ref-number="92" id="idea92" data-nb-words="2" data-nb-chars="11">„Ale proč?“</span></p>
        <p class="chunk" data-nb-ref-number="93" id="chunk93" data-nb-words="15" data-nb-chars="81"><span class="idea" data-nb-ref-number="93" id="idea93" data-nb-words="15" data-nb-chars="81">„Nejspíš se&nbsp;mě&nbsp;bojí. Nevěří mi. Fakt, že&nbsp;ordinuji v&nbsp;kotelně, pro něj není důkaz.“</span></p>
        <p class="chunk" data-nb-ref-number="94" id="chunk94" data-nb-words="15" data-nb-chars="90"><span class="idea" data-nb-ref-number="94" id="idea94" data-nb-words="15" data-nb-chars="90">„Pane doktore,“ řekla po&nbsp;chvíli Kvidova matka, „je něco, co&nbsp;by&nbsp;mu&nbsp;mohlo doopravdy pomoci?“</span></p>
        <p class="chunk" data-nb-ref-number="95" id="chunk95" data-nb-words="7" data-nb-chars="61"><span class="idea" data-nb-ref-number="95" id="idea95" data-nb-words="7" data-nb-chars="61">„Nějaká zdařilá kontrarevoluce,“ odpověděl doktor bez váhání.</span></p>
        <p class="chunk" data-nb-ref-number="96" id="chunk96" data-nb-words="5" data-nb-chars="31"><span class="idea" data-nb-ref-number="96" id="idea96" data-nb-words="5" data-nb-chars="31">Kvidova matka se&nbsp;smutně usmála.</span></p>
        <p class="chunk" data-nb-ref-number="97" id="chunk97" data-nb-words="10" data-nb-chars="62"><span class="idea" data-nb-ref-number="97" id="idea97" data-nb-words="10" data-nb-chars="62">„Do té&nbsp;doby,“ řekl vesele doktor, „ho musíme nějak rozptýlit!“</span></p>
        <h3 id="4" class="chunk" data-nb-ref-number="98" data-nb-words="1" data-nb-chars="1"><span id="chunk98"><span class="idea" data-nb-ref-number="98" id="idea98" data-nb-words="1" data-nb-chars="1">4</span></span></h3>
        <p class="chunk" data-nb-ref-number="99" id="chunk99" data-nb-words="74" data-nb-chars="469"><span class="idea" data-nb-ref-number="99" id="idea99" data-nb-words="74" data-nb-chars="469">Kvido chodil při obchůzkách pochopitelně nesrovnatelně rychleji než jeho mnohem starší kolegové, a&nbsp;tak vždycky vyšetřil půlhodinku, kterou mohl někde v&nbsp;klidu strávit, aniž ho&nbsp;kdokoli postrádal. Teď v&nbsp;létě ji&nbsp;většinou trávil na&nbsp;střeše administrativní budovy. Brzy si&nbsp;na&nbsp;to&nbsp;tak zvykl, že&nbsp;se&nbsp;pokaždé už&nbsp;nemohl dočkat, až&nbsp;bude moci opustit dusné kanceláře, vylézt po&nbsp;kovovém žebříku, otevřít těžký poklop – a&nbsp;pak už&nbsp;jen vdechovat ten mohutný příval svěžího nočního vzduchu.</span></p>
        <p class="chunk" data-nb-ref-number="100" id="chunk100" data-nb-words="92" data-nb-chars="621"><span class="idea" data-nb-ref-number="100" id="idea100" data-nb-words="92" data-nb-chars="621">Obvykle sedal na&nbsp;trubkovou podpěrnou konstrukci obrovského rudého neónu SLÁVA KOMUNISMU, který sem před několika lety nechal nainstalovat soudruh Šperk a&nbsp;který oni, vrátní, po&nbsp;setmění museli rozsvěcet. Jednotlivá písmena, větší než sám Kvido, přitahovala samozřejmě celá oblaka nočních mušek a&nbsp;můr, což bývalo někdy na&nbsp;obtíž, ale na&nbsp;druhé straně tu&nbsp;byl opravdu výjimečný pohled na&nbsp;celé městečko: na&nbsp;potemnělé říční údolí, na&nbsp;stříbřitě se&nbsp;lesknoucí hladinu, na&nbsp;siluetu kláštera, na&nbsp;usínající sídliště. Bylo vidět i&nbsp;Šperkův dům s&nbsp;nízkým objektem psince i&nbsp;opuštěnou vilku Pavla Kohouta s&nbsp;charakteristickou věžičkou vodojemu.</span></p>
        <p class="chunk" data-nb-ref-number="101" id="chunk101" data-nb-words="76" data-nb-chars="472"><span class="idea" data-nb-ref-number="101" id="idea101" data-nb-words="76" data-nb-chars="472">Minutu před desátou se&nbsp;vždy Kvido vyhoupl na&nbsp;trubky podepírající písmeno I, které svým tvarem logicky skýtalo nejlepší předpoklady pro dočasné zakrytí, opatrně je&nbsp;obkročil a&nbsp;přitiskl se&nbsp;k&nbsp;němu zády. Kvidova matka v&nbsp;té chvíli již byla připravena u&nbsp;kuchyňského okna, ruku položenou na&nbsp;vypínači – a&nbsp;když uviděla, že&nbsp;písmeno ve&nbsp;vzdáleném střešním neónu zhaslo, několikrát zablikala. Kuchyň měla dvě okna a&nbsp;z&nbsp;Kvidova pohledu to&nbsp;vypadalo, jako by&nbsp;na&nbsp;něj domek přátelsky zamrkal.</span></p>
        <p class="chunk" data-nb-ref-number="102" id="chunk102" data-nb-words="139" data-nb-chars="867"><span class="idea" data-nb-ref-number="102" id="idea102" data-nb-words="139" data-nb-chars="867">Tento rituál se&nbsp;časem natolik vžil, že&nbsp;jej Kvidova matka (a&nbsp;později i&nbsp;Jaruška) vykonávaly ne&nbsp;snad lhostejně, ale zcela automaticky, jakoby podvědomě. Naprostá věcnost, s&nbsp;níž se&nbsp;před desátou dívaly na&nbsp;hodinky a&nbsp;s&nbsp;níž se&nbsp;pak – třeba uprostřed hovoru – postavily k&nbsp;oknu, upírajíce zraky k&nbsp;zářícímu komunistickému transparentu na&nbsp;obzoru, přivedla nejednu návštěvu do&nbsp;rozpaků. Dík nepravidelnému cyklu Kvidových služeb se&nbsp;nejednou stávalo i&nbsp;to, že&nbsp;matka v&nbsp;deset hodin tázavě hleděla k&nbsp;neporušenému heslu, zatímco Kvido stál pobaveně za&nbsp;jejími zády. Ostatně ani on&nbsp;sám se&nbsp;smluvenému pozdravu nevěnoval s&nbsp;nějakou posvátnou úctou, a&nbsp;to tím spíše, že&nbsp;jeho úloha byla podstatně namáhavější; za&nbsp;špatného počasí otvíral střešní poklop jen s&nbsp;největší neochotou, a&nbsp;když se&nbsp;pak, bičován sněhem či&nbsp;deštěm, tiskl zády k&nbsp;neónu, stíhal sebe, matku a&nbsp;posléze i&nbsp;Jarušku divokými kletbami.</span></p>
        <p class="chunk" data-nb-ref-number="103" id="chunk103" data-nb-words="50" data-nb-chars="319"><span class="idea" data-nb-ref-number="103" id="idea103" data-nb-words="50" data-nb-chars="319">Jednoho dne objevil Kvido v&nbsp;koutě střechy starou roli černé asfaltové lepenky – a&nbsp;dostal nápad, jehož realizace ho&nbsp;stála asi dvacet minut času a&nbsp;téměř neodstranitelně špinavé nehty: Zakryl lepenkou posledních pět písmen, takže s&nbsp;úderem desáté hodiny spatřila jeho matka na&nbsp;nočním nebi tuto odvážnou otázku bez otazníku:</span></p>
        <p class="chunk" data-nb-ref-number="104" id="chunk104" data-nb-words="2" data-nb-chars="10"><span class="idea" data-nb-ref-number="104" id="idea104" data-nb-words="2" data-nb-chars="10">SLÁVA KOMU</span></p>
        <p class="chunk" data-nb-ref-number="105" id="chunk105" data-nb-words="40" data-nb-chars="247"><span class="idea" data-nb-ref-number="105" id="idea105" data-nb-words="40" data-nb-chars="247">„Zbláznil se?“ vyjekla Kvidova matka zděšeně a&nbsp;okamžitě se&nbsp;ohlédla, zda v&nbsp;kuchyni není přítomen Kvidův otec, pro něhož by&nbsp;taková podívaná znamenala bezpochyby okamžitou smrt. Když se&nbsp;její pohled znovu vrátil k&nbsp;obloze, po&nbsp;otázce už&nbsp;nebylo ani vidu.</span></p>
        <h3 id="5" class="chunk" data-nb-ref-number="106" data-nb-words="1" data-nb-chars="1"><span id="chunk106"><span class="idea" data-nb-ref-number="106" id="idea106" data-nb-words="1" data-nb-chars="1">5</span></span></h3>
        <p class="chunk" data-nb-ref-number="107" id="chunk107" data-nb-words="32" data-nb-chars="194"><span class="idea" data-nb-ref-number="107" id="idea107" data-nb-words="32" data-nb-chars="194">„Žijeme ve&nbsp;lži,“ opakoval po&nbsp;Kafkovi Kvido, a&nbsp;to nejen tehdy, když stál pod střešním neónem. Říkával si&nbsp;to, když naslouchal za&nbsp;dveřmi zasedacích místností, když četl noviny, když mluvil s&nbsp;lidmi.</span></p>
        <p class="chunk" data-nb-ref-number="108" id="chunk108" data-nb-words="97" data-nb-chars="620"><span class="idea" data-nb-ref-number="108" id="idea108" data-nb-words="97" data-nb-chars="620">Příští pondělí si&nbsp;vrátné svolal na&nbsp;krátkou poradu ředitel podniku, aby s&nbsp;nimi projednal nový systém zamykání jednotlivých poschodí administrativní budovy. Když mluvil o&nbsp;strojovně výtahů v&nbsp;posledním jedenáctém patře, nevysvětlitelně se&nbsp;spletl a&nbsp;hovořil o&nbsp;poschodí dvanáctém. Po&nbsp;chvíli ho&nbsp;kdosi mechanicky opravil. V&nbsp;Kvidově paměti se&nbsp;však – aniž to&nbsp;zatím tušil – usadilo cosi, co&nbsp;měl brzy nečekaně zúročit: Když se&nbsp;totiž v&nbsp;noci o&nbsp;dva dny později v&nbsp;matčině kanceláři ukládal k&nbsp;tradičnímu tříhodinovému spánku, v&nbsp;jediné vteřině před sebou náhle spatřil přesně určené téma své první novely, založené právě na&nbsp;podobné záměně.</span></p>
        <p class="chunk" data-nb-ref-number="109" id="chunk109" data-nb-words="70" data-nb-chars="427"><span class="idea" data-nb-ref-number="109" id="idea109" data-nb-words="70" data-nb-chars="427">Rychle vstal, rozsvítil lampu a&nbsp;usedl ke&nbsp;stolu. Třebaže mu&nbsp;to&nbsp;samotnému připadalo trochu směšné, pohyboval se&nbsp;velmi opatrně, aby snad onu křehkou nehmotnou substanci, kterou měl před očima, nějak nezaplašil. Ukázalo se&nbsp;však, že&nbsp;přenést ji&nbsp;na&nbsp;matčin kancelářský papír je&nbsp;naopak velmi snadné, ba&nbsp;co&nbsp;víc, že&nbsp;to&nbsp;jde rychleji, než stačí psát. Pod rukou mu&nbsp;ožíval absurdní, avšak zároveň tolik známý svět – svět mlčky tolerované lži.</span></p>
        <p class="chunk" data-nb-ref-number="110" id="chunk110" data-nb-words="235" data-nb-chars="1555"><span class="idea" data-nb-ref-number="110" id="idea110" data-nb-words="235" data-nb-chars="1555">Syžet novely byl následující: Ředitel jednoho velkého podniku si&nbsp;na&nbsp;místo velitele závodní stráže dosadí svého člověka. Onen člověk není duševně zdráv – je&nbsp;to&nbsp;paranoik – ale to&nbsp;řediteli nevadí; pro něj je&nbsp;rozhodující pouze fakt, že&nbsp;nový velitel dělá přesně to, co&nbsp;po&nbsp;něm on&nbsp;chce – a&nbsp;neptá se. Velitel je&nbsp;od&nbsp;svého příchodu posedlý mnoha podivnými představami; některé jsou spíše komické, jiné by&nbsp;mohly být lidem nebezpečné. Jedním z&nbsp;jeho bludů je&nbsp;přesvědčení, že&nbsp;jedenáctipatrová budova podniku má&nbsp;dvanáct pater. Nutí proto všechny strážné, aby obchůzky vykonávali i&nbsp;v&nbsp;neexistujícím patře, respektive aby <em>předstírali</em>, že&nbsp;je&nbsp;vykonávají. Tomu, kdo se&nbsp;vzepře, jsou s&nbsp;tichým souhlasem ředitele kráceny prémie a&nbsp;je nejrůznějšími způsoby perzekvován. Dovolat se&nbsp;práva a&nbsp;zdravého rozumu není možné – ti, kteří mají nad právy zaměstnanců bdít, se&nbsp;ředitele bojí. Vrátní proto ve&nbsp;svých hlášeních začnou uvádět i&nbsp;obchůzky dvanáctým patrem; někteří se&nbsp;přitom smějí, jiní zuří. Má-li ale hlášení vypadat věrohodně, musí se&nbsp;i&nbsp;ve dvanáctém patře denně objevovat všechny běžné závady: rozbité zámky, netěsnící kohoutky, vyboulené linoleum, poruchy automatu na&nbsp;sodovku. Hlášení ovšem obvyklou administrativní cestou postupují dál – k&nbsp;hospodářské správě budovy, k&nbsp;údržbářům, k&nbsp;uklízečkám. Údržbáři tedy s&nbsp;posměšnými pošklebky vykazují smyšlené opravy smyšlených věcí. Uklízečky, ťukajíce si&nbsp;na&nbsp;čelo, naoko myjí fiktivní chodby. Myči oken spokojeně fakturují umytí oken, která neexistují. Šílený lživý řetězec začíná. Strhává s&nbsp;sebou každého. Nenormální je&nbsp;pasováno na&nbsp;normu.</span></p>
        <p class="chunk" data-nb-ref-number="111" id="chunk111" data-nb-words="44" data-nb-chars="304"><span class="idea" data-nb-ref-number="111" id="idea111" data-nb-words="44" data-nb-chars="304">Na&nbsp;napsání své prvotiny Případ dvanáctého patra potřeboval Kvido něco málo přes tři týdny. Poslední srpnovou neděli rukopis zabalil a&nbsp;v&nbsp;pondělí ráno ho&nbsp;spěšně poslal do&nbsp;pražského nakladatelství, jehož redaktor mu&nbsp;lektoroval první povídky. „Česká literatura,“ komentoval to&nbsp;Kvido, „nemůže již déle čekat.“</span></p>
        <h3 id="6" class="chunk" data-nb-ref-number="112" data-nb-words="1" data-nb-chars="1"><span id="chunk112"><span class="idea" data-nb-ref-number="112" id="idea112" data-nb-words="1" data-nb-chars="1">6</span></span></h3>
        <p class="chunk" data-nb-ref-number="113" id="chunk113" data-nb-words="19" data-nb-chars="129"><span class="idea" data-nb-ref-number="113" id="idea113" data-nb-words="19" data-nb-chars="129">„Milý mladý příteli!“ řekl tenkrát Kvidovi redaktor v&nbsp;úvodu jejich prvního osobního setkání. „Vy jste přece tak rozkošně naivní!“</span></p>
        <p class="chunk" data-nb-ref-number="114" id="chunk114" data-nb-words="20" data-nb-chars="110"><span class="idea" data-nb-ref-number="114" id="idea114" data-nb-words="20" data-nb-chars="110">Kvido se&nbsp;ulekl, že&nbsp;někde v&nbsp;jeho rukopise je&nbsp;cosi, co&nbsp;ho&nbsp;usvědčuje z&nbsp;naivity. Zatvářil se&nbsp;proto trochu omluvně.</span></p>
        <p class="chunk" data-nb-ref-number="115" id="chunk115" data-nb-words="17" data-nb-chars="109"><span class="idea" data-nb-ref-number="115" id="idea115" data-nb-words="17" data-nb-chars="109">„Copak můžeme říct, že&nbsp;prvotina je&nbsp;literatura? Copak je&nbsp;to&nbsp;snad normální, regulérní kniha?“ ptal se&nbsp;redaktor.</span></p>
        <p class="chunk" data-nb-ref-number="116" id="chunk116" data-nb-words="5" data-nb-chars="31"><span class="idea" data-nb-ref-number="116" id="idea116" data-nb-words="5" data-nb-chars="31">„A&nbsp;není?“ řekl bezelstně Kvido.</span></p>
        <p class="chunk" data-nb-ref-number="117" id="chunk117" data-nb-words="37" data-nb-chars="247"><span class="idea" data-nb-ref-number="117" id="idea117" data-nb-words="37" data-nb-chars="247">„Samozřejmě že&nbsp;není!“ vykřikl se&nbsp;smíchem redaktor. „Je to&nbsp;tréninková jízda, zkušební pokus nebo třeba zahřívací kolo, to&nbsp;si&nbsp;tomu říkejte, jak chcete – ale především, především to&nbsp;přece není literatura: Prvotina je&nbsp;zcela obyčejný kádrový dotazník!“</span></p>
        <p class="chunk" data-nb-ref-number="118" id="chunk118" data-nb-words="4" data-nb-chars="35"><span class="idea" data-nb-ref-number="118" id="idea118" data-nb-words="4" data-nb-chars="35">„Kádrový dotazník?“ nechápal Kvido.</span></p>
        <p class="chunk" data-nb-ref-number="119" id="chunk119" data-nb-words="4" data-nb-chars="37"><span class="idea" data-nb-ref-number="119" id="idea119" data-nb-words="4" data-nb-chars="37">Připadal si&nbsp;neodpustitelně nezkušený.</span></p>
        <p class="chunk" data-nb-ref-number="120" id="chunk120" data-nb-words="20" data-nb-chars="125"><span class="idea" data-nb-ref-number="120" id="idea120" data-nb-words="20" data-nb-chars="125">„No pochopitelně!“ smál se&nbsp;redaktor. „Vy jste to&nbsp;vážně nevěděl?&nbsp;– Mimochodem: Víte, co&nbsp;vám tam chybí úplně? Postava dělníka.“</span></p>
        <p class="chunk" data-nb-ref-number="121" id="chunk121" data-nb-words="3" data-nb-chars="22"><span class="idea" data-nb-ref-number="121" id="idea121" data-nb-words="3" data-nb-chars="22">„Dělníka?“ řekl Kvido.</span></p>
        <p class="chunk" data-nb-ref-number="122" id="chunk122" data-nb-words="14" data-nb-chars="101"><span class="idea" data-nb-ref-number="122" id="idea122" data-nb-words="14" data-nb-chars="101">„Člověče,“ řekl redaktor, „bez dělníka se&nbsp;neobejdete. Kdo vytváří hodnoty, přece? Dělník! Ne&nbsp;vrátný.“</span></p>
        <p class="chunk" data-nb-ref-number="123" id="chunk123" data-nb-words="5" data-nb-chars="36"><span class="idea" data-nb-ref-number="123" id="idea123" data-nb-words="5" data-nb-chars="36">„Žádného ale neznám,“ namítal Kvido.</span></p>
        <p class="chunk" data-nb-ref-number="124" id="chunk124" data-nb-words="6" data-nb-chars="39"><span class="idea" data-nb-ref-number="124" id="idea124" data-nb-words="6" data-nb-chars="39">„Tak se&nbsp;seznamte!“ poručil mu&nbsp;redaktor.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bajecna_leta_pod_psa_017.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>