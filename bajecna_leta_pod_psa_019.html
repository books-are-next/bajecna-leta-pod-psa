<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XIV">
    <meta name="apple-mobile-web-app-capable" content="yes">
    <title>XIV</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="15">
    <link rel="prev" href="./bajecna_leta_pod_psa_018.html">
    <link rel="next" href="./bajecna_leta_pod_psa_020.html">
    <link rel="self" href="bajecna_leta_pod_psa_019.html">
    <meta name="identifier" content="viewegh-bajecna-leta-pod-psa-6d3050b">
    <meta name="role" content="chapter">
  </head>
  <body data-nb-words="1750" data-nb-chars="10531" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bajecna_leta_pod_psa_018.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XIV</span></h1>
        <h3 id="1" class="chunk" data-nb-ref-number="2" data-nb-words="1" data-nb-chars="1"><span id="chunk2"><span class="idea" data-nb-ref-number="2" id="idea2" data-nb-words="1" data-nb-chars="1">1</span></span></h3>
        <p class="chunk" data-nb-ref-number="3" id="chunk3" data-nb-words="44" data-nb-chars="257"><span class="idea" data-nb-ref-number="3" id="idea3" data-nb-words="44" data-nb-chars="257">Týden po&nbsp;svatbě se&nbsp;v&nbsp;Praze Kvido znovu sešel s&nbsp;redaktorem. Toho dne definitivně pochopil, že&nbsp;naděje na&nbsp;vydání Případu dvanáctého patra je&nbsp;prakticky nulová, a&nbsp;to zcela bez ohledu na&nbsp;to, zda se&nbsp;mu&nbsp;podaří, či&nbsp;nepodaří implantovat do&nbsp;textu postavu dělníka Míly.</span></p>
        <p class="chunk" data-nb-ref-number="4" id="chunk4" data-nb-words="24" data-nb-chars="164"><span class="idea" data-nb-ref-number="4" id="idea4" data-nb-words="24" data-nb-chars="164">S&nbsp;konečnou platností proto rukopis odložil a&nbsp;začal se&nbsp;zvolna rozhlížet po&nbsp;nějakém jiném, méně kontroverzním tématu, jak mu&nbsp;to&nbsp;ostatně doporučovali v&nbsp;nakladatelství.</span></p>
        <p class="chunk" data-nb-ref-number="5" id="chunk5" data-nb-words="119" data-nb-chars="790"><span class="idea" data-nb-ref-number="5" id="idea5" data-nb-words="119" data-nb-chars="790">Během mnoha následujících nocí potom v&nbsp;matčině potemnělé kanceláři přemýšlel o&nbsp;možných postavách svého budoucího příběhu – avšak kdykoli ze&nbsp;svých poznámek sklouzl očima na&nbsp;rodinné fotografie pod sklem stolu, zjišťoval znovu a&nbsp;znovu, že&nbsp;žádná z&nbsp;jím dosud vymyšlených postav nedosahuje ani deseti procent té&nbsp;zajímavosti, plnokrevnosti a&nbsp;přesvědčivosti, kterou vykazovaly osoby na&nbsp;fotografiích: otec, matka, Paco, babička Líba a&nbsp;dědeček Jiří. Kdykoli ve&nbsp;složitých fabulačních úvahách opustil ony neznámé lidi s&nbsp;cize znějícími jmény jako Jan Hart či&nbsp;Florián Farský a&nbsp;docela prostě si&nbsp;zavzpomínal na&nbsp;babičku Věru či&nbsp;dědečka Josefa, naprosto přesně cítil, jak se&nbsp;obzory jeho představivosti nekonečně rozšiřují. Kvido – jako mnozí jiní – zjišťoval, že&nbsp;jen stěží najde jiný příběh než svůj vlastní.</span></p>
        <p class="chunk" data-nb-ref-number="6" id="chunk6" data-nb-words="5" data-nb-chars="28"><span class="idea" data-nb-ref-number="6" id="idea6" data-nb-words="5" data-nb-chars="28">„Román, to&nbsp;jsem já!“ křičel.</span></p>
        <p class="chunk" data-nb-ref-number="7" id="chunk7" data-nb-words="44" data-nb-chars="299"><span class="idea" data-nb-ref-number="7" id="idea7" data-nb-words="44" data-nb-chars="299">Domnělá bezkonfliktnost rodícího se&nbsp;komorního příběhu však byla, jak Kvido rychle poznal, jen další velkou iluzí: Společenská realita prosakovala zdmi toho rodinného domku, o&nbsp;němž psal, už&nbsp;od&nbsp;prvních stránek, a&nbsp;to, připadalo mu, zcela nezávisle na&nbsp;jeho vůli. To&nbsp;se&nbsp;pochopitelně nelíbilo redaktorovi.</span></p>
        <p class="chunk" data-nb-ref-number="8" id="chunk8" data-nb-words="17" data-nb-chars="103"><span class="idea" data-nb-ref-number="8" id="idea8" data-nb-words="17" data-nb-chars="103">„Jak to&nbsp;šlo?“ ptávala se&nbsp;ráno Jaruška při pohledu na&nbsp;stále ještě rozsvícenou lampičku na&nbsp;Kvidově stole.</span></p>
        <p class="chunk" data-nb-ref-number="9" id="chunk9" data-nb-words="112" data-nb-chars="652"><span class="idea" data-nb-ref-number="9" id="idea9" data-nb-words="112" data-nb-chars="652">„To víš,“ řekl Kvido a&nbsp;šel jí&nbsp;namazat napjatou kůži na&nbsp;vyklenutém břiše pleťovým krémem, jak to&nbsp;vyžadovali v&nbsp;příručkách. „Je to&nbsp;šílená práce – slepovat z&nbsp;těch polopravd, co&nbsp;po&nbsp;mně ten redaktor chce. Představ si: Můžu se&nbsp;sice narodit v&nbsp;divadle, ale rozhodně prý ne&nbsp;během Čekání na&nbsp;Godota, protože to&nbsp;je&nbsp;existenciální drama. Ten idiot by&nbsp;snad chtěl, abych se&nbsp;narodil na&nbsp;Prodaný nevěstě!“ Jaruška se&nbsp;zasmála a&nbsp;přetáhla si&nbsp;noční košili přes hlavu. Kvido si&nbsp;k&nbsp;ní s&nbsp;chutí přičichl a&nbsp;prsty se&nbsp;okouzleně dotýkal škrobových skvrn zaschlého mléka. Pohlédl na&nbsp;Jarušku. Její zvětšené tmavé bradavky se&nbsp;mu&nbsp;naopak nelíbily, ale v&nbsp;příručkách psali, že&nbsp;se&nbsp;zase zmenší.</span></p>
        <p class="chunk" data-nb-ref-number="10" id="chunk10" data-nb-words="9" data-nb-chars="59"><span class="idea" data-nb-ref-number="10" id="idea10" data-nb-words="9" data-nb-chars="59">„Měla by&nbsp;ses obléknout,“ řekl. „Každou chvíli přijde Míla.“</span></p>
        <p class="chunk" data-nb-ref-number="11" id="chunk11" data-nb-words="5" data-nb-chars="36"><span class="idea" data-nb-ref-number="11" id="idea11" data-nb-words="5" data-nb-chars="36">„Už zase?“ protáhla obličej Jaruška.</span></p>
        <p class="chunk" data-nb-ref-number="12" id="chunk12" data-nb-words="21" data-nb-chars="121"><span class="idea" data-nb-ref-number="12" id="idea12" data-nb-words="21" data-nb-chars="121">Kvido rozhodil rukama, ale bylo zřejmé, že&nbsp;myslí na&nbsp;něco jiného. Vrátil se&nbsp;k&nbsp;psacímu stolu a&nbsp;nahlédl do&nbsp;popsaných papírů.</span></p>
        <p class="chunk" data-nb-ref-number="13" id="chunk13" data-nb-words="20" data-nb-chars="119"><span class="idea" data-nb-ref-number="13" id="idea13" data-nb-words="20" data-nb-chars="119">„Potřebuju nechat ulítnout ty&nbsp;tři pitomý ptáky, aniž bych na&nbsp;to&nbsp;použil ruský letadla,“ řekl. Přitáhl si&nbsp;jeden z&nbsp;papírů.</span></p>
        <p class="chunk" data-nb-ref-number="14" id="chunk14" data-nb-words="24" data-nb-chars="157"><span class="idea" data-nb-ref-number="14" id="idea14" data-nb-words="24" data-nb-chars="157">„Snad je&nbsp;vyplašila náhodná rána z&nbsp;výfuku auta, snad stín křídel dravce, zatoulavšího se&nbsp;sem odněkud z&nbsp;pražské periférie,“ četl pochybovačně. „Co tomu říkáš?“</span></p>
        <p class="chunk" data-nb-ref-number="15" id="chunk15" data-nb-words="10" data-nb-chars="52"><span class="idea" data-nb-ref-number="15" id="idea15" data-nb-words="10" data-nb-chars="52">„Mně se&nbsp;to&nbsp;líbí,“ řekla Jaruška. „Ale mě&nbsp;se&nbsp;neptej.“</span></p>
        <p class="chunk" data-nb-ref-number="16" id="chunk16" data-nb-words="13" data-nb-chars="94"><span class="idea" data-nb-ref-number="16" id="idea16" data-nb-words="13" data-nb-chars="94">„Toho dravce mi&nbsp;stejně asi nevezme,“ přemýšlel nahlas Kvido. „Tím spíš jedenadvacátýho srpna…“</span></p>
        <p class="chunk" data-nb-ref-number="17" id="chunk17" data-nb-words="23" data-nb-chars="132"><span class="idea" data-nb-ref-number="17" id="idea17" data-nb-words="23" data-nb-chars="132">Jaruška se&nbsp;zlehka dotkla prázdné dětské postýlky, kterou s&nbsp;Kvidem před pár dny nově nalakovali, bílý nátěr držel – zdálo se&nbsp;– dobře.</span></p>
        <p class="chunk" data-nb-ref-number="18" id="chunk18" data-nb-words="62" data-nb-chars="373"><span class="idea" data-nb-ref-number="18" id="idea18" data-nb-words="62" data-nb-chars="373">„Dědečka Jiřího zřejmě nebudu moci mít vůbec,“ pokračoval Kvido. „Když jsem se&nbsp;ho&nbsp;zeptal, s&nbsp;kým podle něj asi tak babička počala, řekl mi, že&nbsp;před exponentem Pražskýho jara dá&nbsp;přednost třeba i&nbsp;samooplodnění. Výborně, říkám mu, a&nbsp;co druhej dědeček – kolik myslíte, že&nbsp;by&nbsp;toho měl za&nbsp;šichtu narubat? Narubat může, kolik chce, povídá redaktor, ale především musí bejt zticha!“</span></p>
        <p class="chunk" data-nb-ref-number="19" id="chunk19" data-nb-words="6" data-nb-chars="38"><span class="idea" data-nb-ref-number="19" id="idea19" data-nb-words="6" data-nb-chars="38">„To je&nbsp;hrozný,“ řekla Jaruška upřímně.</span></p>
        <p class="chunk" data-nb-ref-number="20" id="chunk20" data-nb-words="60" data-nb-chars="398"><span class="idea" data-nb-ref-number="20" id="idea20" data-nb-words="60" data-nb-chars="398">„Ale já&nbsp;mu&nbsp;to&nbsp;napíšu!“ zvýšil hlas Kvido a&nbsp;v&nbsp;jeho nevyspalých očích se&nbsp;objevilo jakési podivně urputné odhodlání. „Všecko mu&nbsp;to&nbsp;napíšu! Dědečka Jiřího pohřbím pěkně včas, třeba v&nbsp;pětašedesátým, autonehoda nebo něco, druhej děda bude němej úderník, z&nbsp;matky udělám zhrzenou herečku a&nbsp;otec… otec bude šílený žárlivý řezbář! A&nbsp;babička? Potrhlá bylinkářka! Kdepak kontaminovaný potraviny!“ křičel Kvido.</span></p>
        <p class="chunk" data-nb-ref-number="21" id="chunk21" data-nb-words="5" data-nb-chars="37"><span class="idea" data-nb-ref-number="21" id="idea21" data-nb-words="5" data-nb-chars="37">„Otékám po&nbsp;rajčatech,“ řekla Jaruška.</span></p>
        <p class="chunk" data-nb-ref-number="22" id="chunk22" data-nb-words="8" data-nb-chars="51"><span class="idea" data-nb-ref-number="22" id="idea22" data-nb-words="8" data-nb-chars="51">„Taky?“ řekl Kvido. „Míla prý přinese ze&nbsp;zahrádky.“</span></p>
        <p class="chunk" data-nb-ref-number="23" id="chunk23" data-nb-words="5" data-nb-chars="29"><span class="idea" data-nb-ref-number="23" id="idea23" data-nb-words="5" data-nb-chars="29">Položil papír zpátky na&nbsp;stůl.</span></p>
        <p class="chunk" data-nb-ref-number="24" id="chunk24" data-nb-words="3" data-nb-chars="25"><span class="idea" data-nb-ref-number="24" id="idea24" data-nb-words="3" data-nb-chars="25">Zavrtěl nešťastně hlavou.</span></p>
        <p class="chunk" data-nb-ref-number="25" id="chunk25" data-nb-words="22" data-nb-chars="131"><span class="idea" data-nb-ref-number="25" id="idea25" data-nb-words="22" data-nb-chars="131">„Ty si&nbsp;to&nbsp;nedovedeš představit, ale muset schovat vlastní knížku do&nbsp;šuplíku, to&nbsp;je&nbsp;jako dát vlastní dítě někam do&nbsp;dětskýho domova.“</span></p>
        <p class="chunk" data-nb-ref-number="26" id="chunk26" data-nb-words="4" data-nb-chars="27"><span class="idea" data-nb-ref-number="26" id="idea26" data-nb-words="4" data-nb-chars="27">Jarušce vyhrkly horké slzy.</span></p>
        <p class="chunk" data-nb-ref-number="27" id="chunk27" data-nb-words="5" data-nb-chars="31"><span class="idea" data-nb-ref-number="27" id="idea27" data-nb-words="5" data-nb-chars="31">„Co blázníš?“ polekal se&nbsp;Kvido.</span></p>
        <p class="chunk" data-nb-ref-number="28" id="chunk28" data-nb-words="7" data-nb-chars="54"><span class="idea" data-nb-ref-number="28" id="idea28" data-nb-words="7" data-nb-chars="54">„Jsem pořád celá naměkko,“ zavzlykala Jaruška šťastně.</span></p>
        <h3 id="2" class="chunk" data-nb-ref-number="29" data-nb-words="1" data-nb-chars="1"><span id="chunk29"><span class="idea" data-nb-ref-number="29" id="idea29" data-nb-words="1" data-nb-chars="1">2</span></span></h3>
        <p class="chunk" data-nb-ref-number="30" id="chunk30" data-nb-words="17" data-nb-chars="124"><span class="idea" data-nb-ref-number="30" id="idea30" data-nb-words="17" data-nb-chars="124">Nakladatelský redaktor nebyl ovšem jediným Kvidovým cenzorem. Jednoho dne uslyšel Kvido pošťačku, jak v&nbsp;předsíni mlátí Něhu.</span></p>
        <p class="chunk" data-nb-ref-number="31" id="chunk31" data-nb-words="17" data-nb-chars="90"><span class="idea" data-nb-ref-number="31" id="idea31" data-nb-words="17" data-nb-chars="90">„Dobře, že&nbsp;jste tady,“ zavolal na&nbsp;ni. „Už to&nbsp;potřebovala jako sůl – skáče ženě na&nbsp;břicho!“</span></p>
        <p class="chunk" data-nb-ref-number="32" id="chunk32" data-nb-words="6" data-nb-chars="49"><span class="idea" data-nb-ref-number="32" id="idea32" data-nb-words="6" data-nb-chars="49">„Nesu vám doporučenej,“ řekla pošťačka zadýchaně.</span></p>
        <p class="chunk" data-nb-ref-number="33" id="chunk33" data-nb-words="15" data-nb-chars="82"><span class="idea" data-nb-ref-number="33" id="idea33" data-nb-words="15" data-nb-chars="82">Něha stáhla huňatý ocas mezi zadní běhy a&nbsp;s&nbsp;kňučením se&nbsp;odplížila z&nbsp;jejího dosahu.</span></p>
        <p class="chunk" data-nb-ref-number="34" id="chunk34" data-nb-words="15" data-nb-chars="93"><span class="idea" data-nb-ref-number="34" id="idea34" data-nb-words="15" data-nb-chars="93">Když Kvido dopis o&nbsp;chvíli později otevřel, překvapeně shledal, že&nbsp;mu&nbsp;píše jeho vlastní matka.</span></p>
        <p class="chunk" data-nb-ref-number="35" id="chunk35" data-nb-words="26" data-nb-chars="151"><span class="idea" data-nb-ref-number="35" id="idea35" data-nb-words="26" data-nb-chars="151">„Milý Kvido,“ četl. „Doufám, že&nbsp;tu&nbsp;čubu seřezala pořádně. Už&nbsp;si&nbsp;na&nbsp;mě&nbsp;zase začínala moc vyskakovat a&nbsp;ty čtyři koruny na&nbsp;rekomando vždycky ráda obětuji.</span></p>
        <p class="chunk" data-nb-ref-number="36" id="chunk36" data-nb-words="42" data-nb-chars="226"><span class="idea" data-nb-ref-number="36" id="idea36" data-nb-words="42" data-nb-chars="226">Jak ale asi tušíš, kořeny mého dopisu tkví v&nbsp;něčem jiném. Proč Ti&nbsp;tedy píšu?! Musím se&nbsp;Ti&nbsp;k&nbsp;něčemu přiznat: porušila jsem Tvé přání a&nbsp;včera v&nbsp;noci, když jsi byl v&nbsp;práci, jsem si&nbsp;přečetla zatím dokončené kapitoly Tvého románu.“</span></p>
        <p class="chunk" data-nb-ref-number="37" id="chunk37" data-nb-words="5" data-nb-chars="29"><span class="idea" data-nb-ref-number="37" id="idea37" data-nb-words="5" data-nb-chars="29">„Já ji&nbsp;zabiju!“ zvolal Kvido.</span></p>
        <p class="chunk" data-nb-ref-number="38" id="chunk38" data-nb-words="202" data-nb-chars="1147"><span class="idea" data-nb-ref-number="38" id="idea38" data-nb-words="202" data-nb-chars="1147">„Četla jsem je&nbsp;jedním dechem, a&nbsp;když jsem na&nbsp;samém sklonku noci skončila – venku už&nbsp;zpívali ptáci, byla jsem nejen ztuhlá a&nbsp;zdřevěnělá, ale i&nbsp;dojatá a&nbsp;rozhněvaná zároveň. Rozhodla jsem se&nbsp;Ti&nbsp;hned napsat. Vím, že&nbsp;to&nbsp;i&nbsp;beze mě&nbsp;nemáš právě lehké, a&nbsp;vím také, jak mi&nbsp;vždycky cituješ, že&nbsp;autobiografický základ je&nbsp;ten nejméně zajímavý úhel, z&nbsp;něhož se&nbsp;dá&nbsp;kniha číst. Jenže, Kvido, vědí to&nbsp;také ostatní? Všichni ti&nbsp;lidé, kteří nás znají a&nbsp;kteří budou knihu číst? A&nbsp;podle toho nás posuzovat a&nbsp;hodnotit? Pomyslel jsi na&nbsp;tyhle lidi, když jsi popisoval tu&nbsp;vodu, rozšlapanou po&nbsp;celém bytě, ty&nbsp;chuchvalce prachu, ten přeplněný zahnívající koš nebo to&nbsp;záchodové prkénko poseté žlutými skvrnami moči? Pomyslel jsi na&nbsp;ně, když jsi – celkem vtipně, uznávám – psal o&nbsp;tom, jak babička v&nbsp;zahraničí krade upomínkové předměty? Kvido, já&nbsp;chápu, že&nbsp;spisovatel nemůže své životní zážitky a&nbsp;životní zkušenost, jak říkáš, zamaskovat jinak než jako román – ale na&nbsp;druhé straně bych se&nbsp;rozhodně nechtěla dožít toho, že&nbsp;si&nbsp;moji přátelé budou ošklivit náš záchod! Ostatně – promiň mi&nbsp;tak přízemní otázku – proč jsi ho&nbsp;tedy neuklidil Ty? Vím, co&nbsp;mi&nbsp;odpovíš – ty&nbsp;jsi o&nbsp;něm <em>psal</em>.“</span></p>
        <p class="chunk" data-nb-ref-number="39" id="chunk39" data-nb-words="3" data-nb-chars="27"><span class="idea" data-nb-ref-number="39" id="idea39" data-nb-words="3" data-nb-chars="27">„Panenanebi!“ šeptal Kvido.</span></p>
        <p class="chunk" data-nb-ref-number="40" id="chunk40" data-nb-words="65" data-nb-chars="394"><span class="idea" data-nb-ref-number="40" id="idea40" data-nb-words="65" data-nb-chars="394">„Vždycky jsme se, Kvido, spolu s&nbsp;Tvým otcem snažili vytvořit Vám to, čemu říkáme domov,“ pokračovala v&nbsp;dopise matka. „Doba tomu chtěla (či snad osud?), že&nbsp;pod našima rukama spíše než domov v&nbsp;pravém smyslu slova léty vznikla jakási podivná kombinace truhlářské dílny, psychiatrické léčebny a&nbsp;domova pro důchodce. Jak říká má&nbsp;milovaná Cordélie: Už&nbsp;to&nbsp;tady bylo, že&nbsp;s&nbsp;dobrou vůlí zle se&nbsp;pochodilo.</span></p>
        <p class="chunk" data-nb-ref-number="41" id="chunk41" data-nb-words="45" data-nb-chars="234"><span class="idea" data-nb-ref-number="41" id="idea41" data-nb-words="45" data-nb-chars="234">Vím, co&nbsp;chceš říct. Ze&nbsp;žádné ženy se&nbsp;nestane skvělá matka jenom tím, že&nbsp;bude luxovat a&nbsp;mýt záchod; je&nbsp;mi&nbsp;jasné, že&nbsp;považuješ tyhle věci za&nbsp;druhořadé. Ale zase: vědí to&nbsp;i&nbsp;ty druhé? Problém je, že&nbsp;jsi to&nbsp;tam ale nikde výslovně nenapsal.</span></p>
        <p class="chunk" data-nb-ref-number="42" id="chunk42" data-nb-words="81" data-nb-chars="471"><span class="idea" data-nb-ref-number="42" id="idea42" data-nb-words="81" data-nb-chars="471">Připadám si, Kvido, jako žačka, která prosí učitele o&nbsp;lepší známku&nbsp;– a&nbsp;přitom jsem Tvoje matka. Můj otec své matce vykal. Ne, to&nbsp;po&nbsp;Tobě samozřejmě nechci, ale nemohl by&nbsp;ses vzdát alespoň toho počuraného prkénka? O&nbsp;kolik ostřejší než hadí zub je&nbsp;nevděčnost vlastního dítěte! říkám si&nbsp;s&nbsp;O’Neillem. Nemyslím, že&nbsp;bys byl nevděčný – píšeš o&nbsp;mně na&nbsp;řadě míst moc hezky – spíš maličko nespravedlivý. Copak nechápeš, že&nbsp;já&nbsp;jakožto žena jsem to&nbsp;<em>objektivně</em> prostě počurat nemohla?</span></p>
        <p class="chunk" data-nb-ref-number="43" id="chunk43" data-nb-words="32" data-nb-chars="177"><span class="idea" data-nb-ref-number="43" id="idea43" data-nb-words="32" data-nb-chars="177">Přála bych Ti&nbsp;vidět, jak jsem celá rudá, když musím o&nbsp;takových věcech jenom psát – a&nbsp;to jsem zcela sama. Vážně dovolíš tisícům úplně cizích lidí, aby nahlíželi do&nbsp;mého soukromí?</span></p>
        <p class="chunk" data-nb-ref-number="44" id="chunk44" data-nb-words="5" data-nb-chars="27"><span class="idea" data-nb-ref-number="44" id="idea44" data-nb-words="5" data-nb-chars="27">Prosím Tě, přemýšlej o&nbsp;tom.</span></p>
        <p class="chunk" data-nb-ref-number="45" id="chunk45" data-nb-words="4" data-nb-chars="18"><span class="idea" data-nb-ref-number="45" id="idea45" data-nb-words="4" data-nb-chars="18">Líbá Tě&nbsp;Tvá máma.“</span></p>
        <p class="chunk" data-nb-ref-number="46" id="chunk46" data-nb-words="10" data-nb-chars="59"><span class="idea" data-nb-ref-number="46" id="idea46" data-nb-words="10" data-nb-chars="59">„Já se&nbsp;zblázním!“ vykřikl Kvido. „Tady se&nbsp;vážně nedá psát!“</span></p>
        <h3 id="3" class="chunk" data-nb-ref-number="47" data-nb-words="1" data-nb-chars="1"><span id="chunk47"><span class="idea" data-nb-ref-number="47" id="idea47" data-nb-words="1" data-nb-chars="1">3</span></span></h3>
        <p class="chunk" data-nb-ref-number="48" id="chunk48" data-nb-words="25" data-nb-chars="154"><span class="idea" data-nb-ref-number="48" id="idea48" data-nb-words="25" data-nb-chars="154">Kvido si&nbsp;schůzky s&nbsp;redaktorem domlouval tak, aby se&nbsp;jejich datum shodovalo se&nbsp;dny, kdy Jaruška jezdívala za&nbsp;Zitou; vypravovali se&nbsp;potom do&nbsp;Prahy společně.</span></p>
        <p class="chunk" data-nb-ref-number="49" id="chunk49" data-nb-words="57" data-nb-chars="325"><span class="idea" data-nb-ref-number="49" id="idea49" data-nb-words="57" data-nb-chars="325">„Víte, že&nbsp;zrovna O’Neill si&nbsp;vymínil, že&nbsp;jeho <em>autobiografické</em> drama nesmí vyjít dříve než čtvrt století po&nbsp;jeho smrti?“ smál se&nbsp;redaktor, když mu&nbsp;Kvido pověděl o&nbsp;matčině dopisu. „Už v&nbsp;době, kdy si&nbsp;tuhle podmínku kladl, nikdo z&nbsp;jeho rodiny dávno nežil! Váš problém je, že&nbsp;to&nbsp;chcete vydat ještě v&nbsp;čase, kdy žijou úplně všichni.“</span></p>
        <p class="chunk" data-nb-ref-number="50" id="chunk50" data-nb-words="16" data-nb-chars="91"><span class="idea" data-nb-ref-number="50" id="idea50" data-nb-words="16" data-nb-chars="91">„Babička má&nbsp;údajně rakovinu a&nbsp;otec už&nbsp;si&nbsp;dělá rakev,“ řekl suše Kvido. „Vypadá to&nbsp;nadějně.“</span></p>
        <p class="chunk" data-nb-ref-number="51" id="chunk51" data-nb-words="11" data-nb-chars="67"><span class="idea" data-nb-ref-number="51" id="idea51" data-nb-words="11" data-nb-chars="67">„Ironie bude vaše parketa,“ smál se&nbsp;redaktor. „Pořád vám to&nbsp;říkám.“</span></p>
        <p class="chunk" data-nb-ref-number="52" id="chunk52" data-nb-words="21" data-nb-chars="108"><span class="idea" data-nb-ref-number="52" id="idea52" data-nb-words="21" data-nb-chars="108">„Možná,“ řekl Kvido. „Můj problém nicméně je, že&nbsp;to&nbsp;chci vůbec vydat. V&nbsp;téhle době, a&nbsp;ještě ke&nbsp;všemu u&nbsp;vás.“</span></p>
        <p class="chunk" data-nb-ref-number="53" id="chunk53" data-nb-words="17" data-nb-chars="105"><span class="idea" data-nb-ref-number="53" id="idea53" data-nb-words="17" data-nb-chars="105">„A&nbsp;přece,“ řekl redaktor, „co jiného mohou přemýšliví lidé a&nbsp;humanisté dělat než zápasit o&nbsp;vhodná slova?“</span></p>
        <p class="chunk" data-nb-ref-number="54" id="chunk54" data-nb-words="3" data-nb-chars="24"><span class="idea" data-nb-ref-number="54" id="idea54" data-nb-words="3" data-nb-chars="24">„Nezápasit,“ řekl Kvido.</span></p>
        <p class="chunk" data-nb-ref-number="55" id="chunk55" data-nb-words="12" data-nb-chars="67"><span class="idea" data-nb-ref-number="55" id="idea55" data-nb-words="12" data-nb-chars="67">„Tak jak?“ dotazoval se&nbsp;Kvido Jarušky, když se&nbsp;ve&nbsp;městě zase sešli.</span></p>
        <p class="chunk" data-nb-ref-number="56" id="chunk56" data-nb-words="13" data-nb-chars="71"><span class="idea" data-nb-ref-number="56" id="idea56" data-nb-words="13" data-nb-chars="71">„V&nbsp;pořádku!“ hlásila Jaruška s&nbsp;úsměvem. „Zita tě&nbsp;pozdravuje – a&nbsp;co ty?“</span></p>
        <p class="chunk" data-nb-ref-number="57" id="chunk57" data-nb-words="11" data-nb-chars="84"><span class="idea" data-nb-ref-number="57" id="idea57" data-nb-words="11" data-nb-chars="84">„Já?“ Kvido zapřemýšlel, jak vlastně dopadl. „Já jsem nejspíš rizikové těhotenství.“</span></p>
        <p class="chunk" data-nb-ref-number="58" id="chunk58" data-nb-words="14" data-nb-chars="85"><span class="idea" data-nb-ref-number="58" id="idea58" data-nb-words="14" data-nb-chars="85">„Mýlil jsem se,“ vyprávěl později. „V&nbsp;péči toho redaktora jsem byl zcela bez rizika.“</span></p>
        <h3 id="4" class="chunk" data-nb-ref-number="59" data-nb-words="1" data-nb-chars="1"><span id="chunk59"><span class="idea" data-nb-ref-number="59" id="idea59" data-nb-words="1" data-nb-chars="1">4</span></span></h3>
        <p class="chunk" data-nb-ref-number="60" id="chunk60" data-nb-words="61" data-nb-chars="372"><span class="idea" data-nb-ref-number="60" id="idea60" data-nb-words="61" data-nb-chars="372">Ve&nbsp;středu dvacátého října měl Kvido noční službu. Odpoledne se&nbsp;mezi mraky ukázalo slunce. Přemohl se&nbsp;a&nbsp;šel shrabat z&nbsp;trávníku před terasou napadané bukové listí, jak si&nbsp;to&nbsp;matka přála. Když se&nbsp;po&nbsp;chvíli vedle něj objevila Jaruščina nyní tak majestátní postava, usmál se, ale nedovolil jí&nbsp;více než přihrabovat na&nbsp;oheň těch několik lístečků, které mu&nbsp;vítr mezitím rozfoukal.</span></p>
        <p class="chunk" data-nb-ref-number="61" id="chunk61" data-nb-words="5" data-nb-chars="25"><span class="idea" data-nb-ref-number="61" id="idea61" data-nb-words="5" data-nb-chars="25">„Jak je&nbsp;ti?“ chtěl vědět.</span></p>
        <p class="chunk" data-nb-ref-number="62" id="chunk62" data-nb-words="3" data-nb-chars="23"><span class="idea" data-nb-ref-number="62" id="idea62" data-nb-words="3" data-nb-chars="23">„Hezky,“ řekla Jaruška.</span></p>
        <p class="chunk" data-nb-ref-number="63" id="chunk63" data-nb-words="4" data-nb-chars="18"><span class="idea" data-nb-ref-number="63" id="idea63" data-nb-words="4" data-nb-chars="18">„A&nbsp;jak je&nbsp;Aničce?“</span></p>
        <p class="chunk" data-nb-ref-number="64" id="chunk64" data-nb-words="12" data-nb-chars="77"><span class="idea" data-nb-ref-number="64" id="idea64" data-nb-words="12" data-nb-chars="77">„Jak je&nbsp;Aničce, nevím,“ řekla Jaruška škádlivě. „Ale Jakubovi je&nbsp;taky hezky.“</span></p>
        <p class="chunk" data-nb-ref-number="65" id="chunk65" data-nb-words="58" data-nb-chars="336"><span class="idea" data-nb-ref-number="65" id="idea65" data-nb-words="58" data-nb-chars="336">Kvido vysypal na&nbsp;oheň poslední koš, volnou rukou vzal ženu kolem pasu a&nbsp;takto došli až&nbsp;domů. Zde se&nbsp;umyl a&nbsp;převlékl a&nbsp;Jaruška mu&nbsp;mezitím připravila do&nbsp;dózičky kávu a&nbsp;zabalila několik kousků koláče, který ráno pekla. Uložila mu&nbsp;věci do&nbsp;aktovky, do&nbsp;druhé přihrádky si&nbsp;Kvido přidal rozečtenou knihu a&nbsp;papíry s&nbsp;poznámkami k&nbsp;postavě Jarušky.</span></p>
        <p class="chunk" data-nb-ref-number="66" id="chunk66" data-nb-words="4" data-nb-chars="31"><span class="idea" data-nb-ref-number="66" id="idea66" data-nb-words="4" data-nb-chars="31">„Zamávám ti,“ řekl automaticky.</span></p>
        <p class="chunk" data-nb-ref-number="67" id="chunk67" data-nb-words="5" data-nb-chars="33"><span class="idea" data-nb-ref-number="67" id="idea67" data-nb-words="5" data-nb-chars="33">Jaruška nastavila tvář k&nbsp;polibku.</span></p>
        <p class="chunk" data-nb-ref-number="68" id="chunk68" data-nb-words="94" data-nb-chars="566"><span class="idea" data-nb-ref-number="68" id="idea68" data-nb-words="94" data-nb-chars="566">Když se&nbsp;však Kvido zhruba o&nbsp;pět hodin později vyšplhal na&nbsp;podpěrnou konstrukci střešního neónu, znepokojeně zjistil, že&nbsp;téměř v&nbsp;celém domě je&nbsp;hluboká tma; svítilo se&nbsp;jen v&nbsp;dětském pokoji. Chvíli čekal, jestli se&nbsp;lustr v&nbsp;kuchyni přece jen nerozsvítí, ale nedočkal se. Seskočil tedy zpátky na&nbsp;asfalt střechy a&nbsp;asi patnáct minut tu&nbsp;setrval v&nbsp;poněkud těžkomyslných úvahách. Okna v&nbsp;kuchyni zůstávala i&nbsp;nadále černá. Kvido slezl po&nbsp;žebříku dolů do&nbsp;chodby a&nbsp;spěšně dokončil zbývající část obchůzky. Rozhodl se, že&nbsp;až&nbsp;se&nbsp;vrátí dolů, požádá velitele o&nbsp;svolení a&nbsp;domů zaběhne.</span></p>
        <p class="chunk" data-nb-ref-number="69" id="chunk69" data-nb-words="22" data-nb-chars="150"><span class="idea" data-nb-ref-number="69" id="idea69" data-nb-words="22" data-nb-chars="150">Hned jak vstoupil do&nbsp;zadní místnosti vrátnice, uviděl na&nbsp;stole plné skleničky. Všichni tři strážní stáli, odhalujíce v&nbsp;úsměvu zažloutlé zubní protézy.</span></p>
        <p class="chunk" data-nb-ref-number="70" id="chunk70" data-nb-words="10" data-nb-chars="57"><span class="idea" data-nb-ref-number="70" id="idea70" data-nb-words="10" data-nb-chars="57">„Teď volali z&nbsp;Hory,“ řekl velitel. „Máš holku, ty&nbsp;srabe!“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bajecna_leta_pod_psa_020.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>