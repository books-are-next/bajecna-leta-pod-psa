<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="X">
    <meta name="apple-mobile-web-app-capable" content="yes">
    <title>X</title>
    <link rel="stylesheet" href="./style/style.min.css" media="screen" integrity="sha256-0HU4DyeVQ9j1CgbQEvEhFsHtFoxn1ab6NeCS4IOAoDA=">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <meta name="order" content="11">
    <link rel="prev" href="./bajecna_leta_pod_psa_014.html">
    <link rel="next" href="./bajecna_leta_pod_psa_016.html">
    <link rel="self" href="bajecna_leta_pod_psa_015.html">
    <meta name="identifier" content="viewegh-bajecna-leta-pod-psa-1d4ed1d">
    <meta name="role" content="chapter">
  </head>
  <body data-nb-words="1613" data-nb-chars="10003" class="nb-role-chapter nb-custom-style">
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bajecna_leta_pod_psa_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" id="chunk1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">X</span></h1>
        <h3 id="1" class="chunk" data-nb-ref-number="2" data-nb-words="1" data-nb-chars="1"><span id="chunk2"><span class="idea" data-nb-ref-number="2" id="idea2" data-nb-words="1" data-nb-chars="1">1</span></span></h3>
        <p class="chunk" data-nb-ref-number="3" id="chunk3" data-nb-words="45" data-nb-chars="302"><span class="idea" data-nb-ref-number="3" id="idea3" data-nb-words="45" data-nb-chars="302">Jednoho teplého prázdninového večera, kdy se&nbsp;ohyb řeky třpytil odrazem bledého měsíčního svitu, poprosil Kvido Jarušku, zda by&nbsp;mu&nbsp;neukázala pohlaví. Jaruška se&nbsp;ale zdráhala: Zavrtěla hlavou, dívala se&nbsp;upřeně do&nbsp;tmavé mokré trávy, a&nbsp;kdykoli chtěl Kvido promluvit, přikryla mu&nbsp;ústa svou rozpálenou dlaní.</span></p>
        <p class="chunk" data-nb-ref-number="4" id="chunk4" data-nb-words="89" data-nb-chars="531"><span class="idea" data-nb-ref-number="4" id="idea4" data-nb-words="89" data-nb-chars="531">Poslední den před Kvidovým odjezdem na&nbsp;studia do&nbsp;Prahy se&nbsp;v&nbsp;lese nad Bílým kamenem svlékli. Stáli v&nbsp;ponožkách na&nbsp;jehličí a&nbsp;cítili se&nbsp;trapně. Kvido, který téměř nic neviděl, si&nbsp;vzpomněl na&nbsp;otcovu šeroslepost. Jaruška nevydržela stát a&nbsp;schoulila se&nbsp;na&nbsp;hromádku svého šatstva. Kvido si&nbsp;rozpačitě klekl vedle ní&nbsp;a&nbsp;jen marně vzpomínal na&nbsp;onu veselou samozřejmost, s&nbsp;níž se&nbsp;před ním Jaruška odhalovala v&nbsp;dětství, jakož i&nbsp;onen klidný pohled zaujatého brýlatého badatele, s&nbsp;nímž ji&nbsp;tenkrát pozoroval on&nbsp;sám. Nikdo z&nbsp;nich nevěděl, co&nbsp;dělat.</span></p>
        <p class="chunk" data-nb-ref-number="5" id="chunk5" data-nb-words="4" data-nb-chars="34"><span class="idea" data-nb-ref-number="5" id="idea5" data-nb-words="4" data-nb-chars="34">„Oblíkneme se,“ zašeptala Jaruška.</span></p>
        <p class="chunk" data-nb-ref-number="6" id="chunk6" data-nb-words="34" data-nb-chars="188"><span class="idea" data-nb-ref-number="6" id="idea6" data-nb-words="34" data-nb-chars="188">Kvido vztáhl ruce do&nbsp;tmy před sebe a&nbsp;s&nbsp;úlekem narazil na&nbsp;její ňadra. Jaruška se&nbsp;k&nbsp;němu bezradně přitiskla. Kvido se&nbsp;kousl do&nbsp;rtů, bolestně zasténal a&nbsp;zmáčel jí&nbsp;břicho svou lepkavou slastí.</span></p>
        <p class="chunk" data-nb-ref-number="7" id="chunk7" data-nb-words="4" data-nb-chars="31"><span class="idea" data-nb-ref-number="7" id="idea7" data-nb-words="4" data-nb-chars="31">„To nevadí,“ zašeptala Jaruška.</span></p>
        <p class="chunk" data-nb-ref-number="8" id="chunk8" data-nb-words="5" data-nb-chars="23"><span class="idea" data-nb-ref-number="8" id="idea8" data-nb-words="5" data-nb-chars="23">Viděla to&nbsp;tak ve&nbsp;filmu.</span></p>
        <p class="chunk" data-nb-ref-number="9" id="chunk9" data-nb-words="29" data-nb-chars="165"><span class="idea" data-nb-ref-number="9" id="idea9" data-nb-words="29" data-nb-chars="165">Ještě po&nbsp;roce a&nbsp;půl, na&nbsp;konci třetího semestru, neměl Kvido za&nbsp;sebou víc než zhruba tucet podobně neúspěšných pokusů. Trápil se. Žádná věc na&nbsp;světě ho&nbsp;netrápila víc.</span></p>
        <p class="chunk" data-nb-ref-number="10" id="chunk10" data-nb-words="95" data-nb-chars="642"><span class="idea" data-nb-ref-number="10" id="idea10" data-nb-words="95" data-nb-chars="642">„Moje problémy nebyly důsledkem teoretické nepřipravenosti, naopak, pramenily z&nbsp;toho, že&nbsp;jsem o&nbsp;sexu věděl příliš,“ vykládal později Kvido. „O&nbsp;defloraci jsem četl úplně všechno: Znal jsem doporučované polohy, optimální úhel sklonu, tlak i&nbsp;teplotu, spoustu psychologických a&nbsp;technických fines, věděl jsem dobře, čeho se&nbsp;vyvarovat, a&nbsp;dokonce bych býval bledé omdlévající dívce, která se&nbsp;právě stala ženou, uměl poskytnout i&nbsp;první pomoc – jenom jsem vlastně dodnes nepochopil, jak to&nbsp;všechno skloubit dohromady. Ještě teď mi&nbsp;není beze zbytku jasné, jak lze být zároveň ‚sebevědomý, něžný a&nbsp;přirozený‘ a&nbsp;zvlhčovat si&nbsp;přitom prezervativ vazelínou.</span></p>
        <p class="chunk" data-nb-ref-number="11" id="chunk11" data-nb-words="79" data-nb-chars="501"><span class="idea" data-nb-ref-number="11" id="idea11" data-nb-words="79" data-nb-chars="501">K&nbsp;nesnázím, které měl Kvido, se&nbsp;nadto přidávaly ještě problémy Jaruščiny: Kromě její nezkušenosti to&nbsp;byla především její alergie na&nbsp;nejrůznější květiny a&nbsp;traviny, jejichž pyl u&nbsp;ní vyvolával poměrně rozsáhlé obličejové otoky a&nbsp;někdy i&nbsp;dusivé záchvaty. Vlastní pokojík, kde by&nbsp;se&nbsp;mohli nerušeně scházet, neměli, a&nbsp;pokaždé se&nbsp;scházeli někde venku – Jaruščino Tady ne! proto obvykle znamenalo V&nbsp;seně ne! V&nbsp;mateřídoušce ne! nebo Tady u&nbsp;těch kopretin ne! To&nbsp;Kvidovi jeho úlohu samozřejmě nijak neulehčovalo.</span></p>
        <p class="chunk" data-nb-ref-number="12" id="chunk12" data-nb-words="98" data-nb-chars="632"><span class="idea" data-nb-ref-number="12" id="idea12" data-nb-words="98" data-nb-chars="632">„Najít v&nbsp;okolí Sázavy přírodní terénní zlom, na&nbsp;jehož hraně je&nbsp;dle příruček deflorace údajně nejsnazší, není příliš obtížné. Najít takový terénní zlom, který by&nbsp;byl snadno přístupný a&nbsp;přitom skrytý zrakům kolemjdoucích, je&nbsp;už&nbsp;nepoměrně těžší,“ líčil to&nbsp;později Kvido. „Ale najít skrytý a&nbsp;přístupný terénní zlom příslušného sklonu, na&nbsp;němž současně neroste ani jediná z&nbsp;přibližně šedesáti naprosto běžných rostlin – to&nbsp;je&nbsp;téměř nemožné. Mně to&nbsp;můžete věřit! Jediné takové místo v&nbsp;okolí tří kilometrů je&nbsp;šikmý betonový vjezd do&nbsp;požární nádrže – přirozeně pokud ze&nbsp;spár mezi panely nejprve vytrháte všechny šlahouny divokého heřmánku…“</span></p>
        <p class="chunk" data-nb-ref-number="13" id="chunk13" data-nb-words="103" data-nb-chars="603"><span class="idea" data-nb-ref-number="13" id="idea13" data-nb-words="103" data-nb-chars="603">Z&nbsp;milování, oné radostné hry dvou těl, se&nbsp;tak pro Kvida a&nbsp;Jarušku postupem doby stal nepříjemný, termínovaný úkol. Když Kvido přijel v&nbsp;pátek navečer z&nbsp;Prahy, brávali se&nbsp;za&nbsp;ruce a&nbsp;chodívali ten úkol plnit, mlčky, trochu zachmuřeně, jako dva lidé, kteří jdou do&nbsp;práce na&nbsp;noční směnu – a&nbsp;vědomí předchozích proher je&nbsp;už&nbsp;předem ochromovalo. Byli neobratní, křečovití a&nbsp;zoufalí. Jediné schůzky, kdy se&nbsp;bezstarostně smáli a&nbsp;žertovali, se&nbsp;odehrávaly s&nbsp;nápadnou shodou v&nbsp;době, kdy mívala Jaruška menses. Někdy si&nbsp;vyprávěli o&nbsp;tom, jak chodívali sáňkovat, a&nbsp;sami sebe se&nbsp;ptali, co&nbsp;to&nbsp;mezi ně&nbsp;od&nbsp;té&nbsp;doby vstoupilo.</span></p>
        <p class="chunk" data-nb-ref-number="14" id="chunk14" data-nb-words="6" data-nb-chars="42"><span class="idea" data-nb-ref-number="14" id="idea14" data-nb-words="6" data-nb-chars="42">Jednou dal Kvido Jarušce podivnou hádanku:</span></p>
        <p class="chunk" data-nb-ref-number="15" id="chunk15" data-nb-words="13" data-nb-chars="58"><span class="idea" data-nb-ref-number="15" id="idea15" data-nb-words="13" data-nb-chars="58">„Přijel k&nbsp;nám černý kůň, zalehl nám celý dvůr – co&nbsp;to&nbsp;je?“</span></p>
        <p class="chunk" data-nb-ref-number="16" id="chunk16" data-nb-words="4" data-nb-chars="30"><span class="idea" data-nb-ref-number="16" id="idea16" data-nb-words="4" data-nb-chars="30">„Nevím,“ řekla Jaruška tázavě.</span></p>
        <p class="chunk" data-nb-ref-number="17" id="chunk17" data-nb-words="4" data-nb-chars="25"><span class="idea" data-nb-ref-number="17" id="idea17" data-nb-words="4" data-nb-chars="25">„Sex,“ řekl ponuře Kvido.</span></p>
        <p class="chunk" data-nb-ref-number="18" id="chunk18" data-nb-words="53" data-nb-chars="350"><span class="idea" data-nb-ref-number="18" id="idea18" data-nb-words="53" data-nb-chars="350">Věděl z&nbsp;knih i&nbsp;to, jak se&nbsp;v&nbsp;podobných případech postupuje: Sexuolog v&nbsp;poradně uloží neúspěšné dvojici jakýsi dočasný zákaz pokusů o&nbsp;pohlavní styk, a&nbsp;dvojice, osvobozena takto od&nbsp;traumatizující povinnosti, jeho zákaz při nejbližší příležitosti spontánně a&nbsp;úspěšně poruší – ale paradoxně právě skutečnost, že&nbsp;tuto metodu znal, mu&nbsp;zabraňovala ji&nbsp;použít.</span></p>
        <p class="chunk" data-nb-ref-number="19" id="chunk19" data-nb-words="13" data-nb-chars="91"><span class="idea" data-nb-ref-number="19" id="idea19" data-nb-words="13" data-nb-chars="91">„Takový je&nbsp;úděl intelektuála,“ stýskal si&nbsp;hořce Kvido. „Taková je&nbsp;úloha veškerého poznání.“</span></p>
        <h3 id="2" class="chunk" data-nb-ref-number="20" data-nb-words="1" data-nb-chars="1"><span id="chunk20"><span class="idea" data-nb-ref-number="20" id="idea20" data-nb-words="1" data-nb-chars="1">2</span></span></h3>
        <p class="chunk" data-nb-ref-number="21" id="chunk21" data-nb-words="29" data-nb-chars="181"><span class="idea" data-nb-ref-number="21" id="idea21" data-nb-words="29" data-nb-chars="181">Kdyby nebyl Kvido panic a&nbsp;tolik se&nbsp;tím nezaměstnával, nezájem o&nbsp;studium ekonomie, který začal velmi záhy pociťovat, by&nbsp;ho&nbsp;možná přivedl na&nbsp;známou dráhu nezdárného synka na&nbsp;studiích.</span></p>
        <p class="chunk" data-nb-ref-number="22" id="chunk22" data-nb-words="20" data-nb-chars="124"><span class="idea" data-nb-ref-number="22" id="idea22" data-nb-words="20" data-nb-chars="124">„Mohl jsem se&nbsp;flinkat po&nbsp;kavárnách a&nbsp;milovat subrety od&nbsp;divadla,“ vyprávěl Kvido. „Takhle jsem se&nbsp;jen flinkal po&nbsp;kavárnách.“</span></p>
        <p class="chunk" data-nb-ref-number="23" id="chunk23" data-nb-words="66" data-nb-chars="396"><span class="idea" data-nb-ref-number="23" id="idea23" data-nb-words="66" data-nb-chars="396">Přeháněl: Chodil i&nbsp;do kina a&nbsp;do divadla a&nbsp;představení si&nbsp;dost pečlivě vybíral. V&nbsp;kavárně v&nbsp;Obecním domě sice každý den nějaký čas skutečně strávil, ale nezahálel a&nbsp;napsal tu&nbsp;časem asi dvě desítky povídek; tři z&nbsp;nich poslal do&nbsp;Mladého světa. Večery ovšem trávil mnohonásobně spořádaněji, než by&nbsp;býval chtěl – s&nbsp;babičkou Věrou a&nbsp;dědečkem Josefem. Dědeček poslouchal Svobodnou Evropu a&nbsp;Hlas Ameriky.</span></p>
        <p class="chunk" data-nb-ref-number="24" id="chunk24" data-nb-words="19" data-nb-chars="113"><span class="idea" data-nb-ref-number="24" id="idea24" data-nb-words="19" data-nb-chars="113">„A&nbsp;je to&nbsp;tady!“ vykřikoval pokaždé, když se&nbsp;mu&nbsp;podařilo stanici vyladit. „A&nbsp;teď ať&nbsp;si&nbsp;bolševici držej kloboučky!“</span></p>
        <p class="chunk" data-nb-ref-number="25" id="chunk25" data-nb-words="13" data-nb-chars="84"><span class="idea" data-nb-ref-number="25" id="idea25" data-nb-words="13" data-nb-chars="84">Babička Věra vzdychala a&nbsp;s&nbsp;ústy plnými špendlíků ztěžka obcházela kožich na&nbsp;stojanu.</span></p>
        <p class="chunk" data-nb-ref-number="26" id="chunk26" data-nb-words="65" data-nb-chars="385"><span class="idea" data-nb-ref-number="26" id="idea26" data-nb-words="65" data-nb-chars="385">Naštěstí chodili dost brzy spát. Kvido pomáhal s&nbsp;komplikovaným rozestýláním: Na&nbsp;kuchyňský stůl musel navršit matrace z&nbsp;gauče tak, aby dědu nerušilo světlo lampy. Mezi matrace se&nbsp;pak zasunul sám, smetl rozházený ptačí zob a&nbsp;dlouho do&nbsp;noci zde četl, opíraje si&nbsp;knížku o&nbsp;pokálenou klec. Někdy tu&nbsp;napsal dopis Jarušce nebo další povídku, ale učil se&nbsp;tu&nbsp;jen zřídkakdy a&nbsp;posléze už&nbsp;vůbec ne.</span></p>
        <p class="chunk" data-nb-ref-number="27" id="chunk27" data-nb-words="151" data-nb-chars="948"><span class="idea" data-nb-ref-number="27" id="idea27" data-nb-words="151" data-nb-chars="948">Studium přinášelo Kvidovi stále větší rozčarování. Učil se&nbsp;počítat integrály, skloňovat ruská substantiva a&nbsp;protahovat vývojové křivky spotřeby umělých usní až&nbsp;do&nbsp;příštího století – ale netušil, k&nbsp;čemu to&nbsp;bude. Vysvětlili mu, jak se&nbsp;před sto lety organizoval proletariát, jak se&nbsp;v&nbsp;Portugalsku pěstují korkové duby a&nbsp;jak zařadit plísňové sýry do&nbsp;zbožní nomenklatury – ale nikdo mu&nbsp;nikdy nevysvětlil, proč mu&nbsp;to&nbsp;všechno vysvětlují. Kvido čekal, že&nbsp;se&nbsp;v&nbsp;rozvrhu přednášek časem objeví jakýsi klíčový, základní předmět, který mu&nbsp;všechny tyto jednotlivosti spojí a&nbsp;dá jim smysl – tak jako třeba dům dá&nbsp;nakonec smysl někdejším hromadám písku, dřeva a&nbsp;trubek –, ale čekal marně. Celé hodiny mu&nbsp;vyprávěli o&nbsp;zakládání a&nbsp;rozpouštění jakýchsi pradávných dělnických organizací, ale neřekli mu&nbsp;nic o&nbsp;dnešních lidech. Tušil, v&nbsp;čem se&nbsp;údajně mýlil jakýsi pan Dühring, ale netušil, v&nbsp;čem se&nbsp;mýlí sám. Neuměl počít dítě, ale uměl německy objednávat obráběcí stroje.</span></p>
        <p class="chunk" data-nb-ref-number="28" id="chunk28" data-nb-words="17" data-nb-chars="106"><span class="idea" data-nb-ref-number="28" id="idea28" data-nb-words="17" data-nb-chars="106">„A&nbsp;každému to&nbsp;bylo jedno,“ vyprávěl Kvido. „Přivlastňovali si&nbsp;mě&nbsp;jako ti&nbsp;kapitalisti – zcela bez náhrady.“</span></p>
        <p class="chunk" data-nb-ref-number="29" id="chunk29" data-nb-words="44" data-nb-chars="268"><span class="idea" data-nb-ref-number="29" id="idea29" data-nb-words="44" data-nb-chars="268">Jeho poznámky z&nbsp;přednášek – pokud na&nbsp;ně&nbsp;ještě vůbec chodil – byly čím dál neuspořádanější a&nbsp;ledabylejší. Nakonec přestal jednotlivé listy i&nbsp;nadepisovat a&nbsp;číslovat, takže mu&nbsp;na&nbsp;konci třetího semestru zůstala jen jakási změť papírů, v&nbsp;níž už&nbsp;nebylo možné se&nbsp;zorientovat.</span></p>
        <p class="chunk" data-nb-ref-number="30" id="chunk30" data-nb-words="14" data-nb-chars="82"><span class="idea" data-nb-ref-number="30" id="idea30" data-nb-words="14" data-nb-chars="82">„Tak nevím, jak to&nbsp;bude s&nbsp;tou mikrovlnnou troubou,“ řekl si&nbsp;Kvido. Papíry vyhodil.</span></p>
        <p class="chunk" data-nb-ref-number="31" id="chunk31" data-nb-words="95" data-nb-chars="617"><span class="idea" data-nb-ref-number="31" id="idea31" data-nb-words="95" data-nb-chars="617">Přesto se&nbsp;mu&nbsp;podařilo zkoušky skládat; většinou dokonce hned napoprvé. Skripta otvíral večer předtím a&nbsp;s&nbsp;odporem jimi listoval. Nazítří pak své kolegy dráždil jakousi zvláštní apatičností, kterou zřejmě považovali za&nbsp;pózu. Zkoušejícímu vždycky něco řekl, ale samotnému mu&nbsp;to&nbsp;připadalo žalostně málo. Nemohl pochopit, že&nbsp;ho&nbsp;ještě nevyhodili. Někdy si&nbsp;to&nbsp;přál. Odborný styl skript a&nbsp;učebnic, v&nbsp;němž pro člověka a&nbsp;pro skutečný život nezbývalo většinou mnoho místa, ho&nbsp;jakoby dusil. Když si&nbsp;večer přitáhl nějakou dobrou novelu nebo román, připadal si&nbsp;jako ryba, navrácená z&nbsp;kádě nazpět do&nbsp;moře. Rozkošnicky se&nbsp;protahoval.</span></p>
        <h3 id="3" class="chunk" data-nb-ref-number="32" data-nb-words="1" data-nb-chars="1"><span id="chunk32"><span class="idea" data-nb-ref-number="32" id="idea32" data-nb-words="1" data-nb-chars="1">3</span></span></h3>
        <p class="chunk" data-nb-ref-number="33" id="chunk33" data-nb-words="50" data-nb-chars="263"><span class="idea" data-nb-ref-number="33" id="idea33" data-nb-words="50" data-nb-chars="263">Na&nbsp;jaře odjela babička s&nbsp;dědečkem na&nbsp;týden na&nbsp;Sázavu a&nbsp;Kvido v&nbsp;jejich malém bytě osaměl. Potácel se&nbsp;po&nbsp;pokoji a&nbsp;myslel na&nbsp;to, že&nbsp;mu&nbsp;v&nbsp;létě bude dvacet. Když se&nbsp;v&nbsp;jedné chvíli přistihl, že&nbsp;drží za&nbsp;prsa babiččinu krejčovskou pannu, pochopil, že&nbsp;takhle to&nbsp;dál nejde.</span></p>
        <p class="chunk" data-nb-ref-number="34" id="chunk34" data-nb-words="37" data-nb-chars="217"><span class="idea" data-nb-ref-number="34" id="idea34" data-nb-words="37" data-nb-chars="217">Umyl nádobí, vyluxoval, utřel prach a&nbsp;na všechny květináče navlékl igelitové sáčky. Potom sedl na&nbsp;vlak a&nbsp;odjel do&nbsp;Benešova pro Jarušku. Řekla, že&nbsp;se&nbsp;musí nejprve zeptat doma a&nbsp;že přijede večer. Kvido jel zatím napřed.</span></p>
        <p class="chunk" data-nb-ref-number="35" id="chunk35" data-nb-words="20" data-nb-chars="140"><span class="idea" data-nb-ref-number="35" id="idea35" data-nb-words="20" data-nb-chars="140">Přijela v&nbsp;krémově bílém svetříku, kterým kromě prsních bradavek dojemně prosvítaly i&nbsp;naivní rady některé kamarádky. Kvido se&nbsp;smutně usmíval.</span></p>
        <p class="chunk" data-nb-ref-number="36" id="chunk36" data-nb-words="7" data-nb-chars="41"><span class="idea" data-nb-ref-number="36" id="idea36" data-nb-words="7" data-nb-chars="41">Snědli večeři a&nbsp;vypili po&nbsp;skleničce vína.</span></p>
        <p class="chunk" data-nb-ref-number="37" id="chunk37" data-nb-words="6" data-nb-chars="36"><span class="idea" data-nb-ref-number="37" id="idea37" data-nb-words="6" data-nb-chars="36">Snědli polárkový dort a&nbsp;vypili kávu.</span></p>
        <p class="chunk" data-nb-ref-number="38" id="chunk38" data-nb-words="10" data-nb-chars="56"><span class="idea" data-nb-ref-number="38" id="idea38" data-nb-words="10" data-nb-chars="56">Šli do&nbsp;pokoje a&nbsp;pouštěli si&nbsp;desky s&nbsp;Louisem Armstrongem.</span></p>
        <p class="chunk" data-nb-ref-number="39" id="chunk39" data-nb-words="7" data-nb-chars="40"><span class="idea" data-nb-ref-number="39" id="idea39" data-nb-words="7" data-nb-chars="40">Kvido si&nbsp;položil hlavu Jarušce do&nbsp;klína.</span></p>
        <p class="chunk" data-nb-ref-number="40" id="chunk40" data-nb-words="2" data-nb-chars="11"><span class="idea" data-nb-ref-number="40" id="idea40" data-nb-words="2" data-nb-chars="11">Zavřel oči.</span></p>
        <p class="chunk" data-nb-ref-number="41" id="chunk41" data-nb-words="4" data-nb-chars="26"><span class="idea" data-nb-ref-number="41" id="idea41" data-nb-words="4" data-nb-chars="26">„Pojďme si&nbsp;lehnout,“ řekl.</span></p>
        <p class="chunk" data-nb-ref-number="42" id="chunk42" data-nb-words="6" data-nb-chars="36"><span class="idea" data-nb-ref-number="42" id="idea42" data-nb-words="6" data-nb-chars="36">„Není tu&nbsp;zlom,“ řekla Jaruška vážně.</span></p>
        <p class="chunk" data-nb-ref-number="43" id="chunk43" data-nb-words="5" data-nb-chars="26"><span class="idea" data-nb-ref-number="43" id="idea43" data-nb-words="5" data-nb-chars="26">„To je&nbsp;jedno,“ řekl Kvido.</span></p>
        <p class="chunk" data-nb-ref-number="44" id="chunk44" data-nb-words="7" data-nb-chars="33"><span class="idea" data-nb-ref-number="44" id="idea44" data-nb-words="7" data-nb-chars="33">Svlékli se&nbsp;a&nbsp;lehli si&nbsp;vedle sebe.</span></p>
        <p class="chunk" data-nb-ref-number="45" id="chunk45" data-nb-words="1" data-nb-chars="7"><span class="idea" data-nb-ref-number="45" id="idea45" data-nb-words="1" data-nb-chars="7">Mlčeli.</span></p>
        <p class="chunk" data-nb-ref-number="46" id="chunk46" data-nb-words="13" data-nb-chars="66"><span class="idea" data-nb-ref-number="46" id="idea46" data-nb-words="13" data-nb-chars="66">„Udělejme si&nbsp;jasno!“ řekl Kvido a&nbsp;natáhl se&nbsp;na&nbsp;stůl pro černý fix.</span></p>
        <p class="chunk" data-nb-ref-number="47" id="chunk47" data-nb-words="11" data-nb-chars="77"><span class="idea" data-nb-ref-number="47" id="idea47" data-nb-words="11" data-nb-chars="77">„Nemilujeme se, ale plníme úkol,“ napsal Jarušce na&nbsp;břicho tiskacími písmeny.</span></p>
        <p class="chunk" data-nb-ref-number="48" id="chunk48" data-nb-words="6" data-nb-chars="38"><span class="idea" data-nb-ref-number="48" id="idea48" data-nb-words="6" data-nb-chars="38">Jarušku to&nbsp;lechtalo, ale nebránila se.</span></p>
        <p class="chunk" data-nb-ref-number="49" id="chunk49" data-nb-words="11" data-nb-chars="56"><span class="idea" data-nb-ref-number="49" id="idea49" data-nb-words="11" data-nb-chars="56">„Kdo nám ten úkol dal? My&nbsp;ne!“ pokračoval v&nbsp;psaní Kvido.</span></p>
        <p class="chunk" data-nb-ref-number="50" id="chunk50" data-nb-words="7" data-nb-chars="43"><span class="idea" data-nb-ref-number="50" id="idea50" data-nb-words="7" data-nb-chars="43">Měl pocit, že&nbsp;se&nbsp;dobírá čehosi podstatného.</span></p>
        <p class="chunk" data-nb-ref-number="51" id="chunk51" data-nb-words="4" data-nb-chars="39"><span class="idea" data-nb-ref-number="51" id="idea51" data-nb-words="4" data-nb-chars="39">„Myslím-li, nemiluji,“ napsal vzrušeně.</span></p>
        <p class="chunk" data-nb-ref-number="52" id="chunk52" data-nb-words="11" data-nb-chars="63"><span class="idea" data-nb-ref-number="52" id="idea52" data-nb-words="11" data-nb-chars="63">„Budeš si&nbsp;to&nbsp;mejt,“ řekla Jaruška, ale Kvido ji&nbsp;vůbec nevnímal.</span></p>
        <p class="chunk" data-nb-ref-number="53" id="chunk53" data-nb-words="11" data-nb-chars="76"><span class="idea" data-nb-ref-number="53" id="idea53" data-nb-words="11" data-nb-chars="76">„Nemiluji – ale přesto jsem!“ zapsal triumfálně těsně nad hranici podbřišku.</span></p>
        <p class="chunk" data-nb-ref-number="54" id="chunk54" data-nb-words="9" data-nb-chars="68"><span class="idea" data-nb-ref-number="54" id="idea54" data-nb-words="9" data-nb-chars="68">Byl osvobozen. Vášnivě Jarušku políbil. Náhle pocítil prudkou touhu.</span></p>
        <p class="chunk" data-nb-ref-number="55" id="chunk55" data-nb-words="7" data-nb-chars="45"><span class="idea" data-nb-ref-number="55" id="idea55" data-nb-words="7" data-nb-chars="45">„Kvido?“ řekla Jaruška tázavě. „Co to&nbsp;děláš?“</span></p>
        <p class="chunk" data-nb-ref-number="56" id="chunk56" data-nb-words="3" data-nb-chars="17"><span class="idea" data-nb-ref-number="56" id="idea56" data-nb-words="3" data-nb-chars="17">Kvido to&nbsp;dokázal.</span></p>
        <p class="chunk" data-nb-ref-number="57" id="chunk57" data-nb-words="115" data-nb-chars="757"><span class="idea" data-nb-ref-number="57" id="idea57" data-nb-words="115" data-nb-chars="757">Probudil se&nbsp;ráno před sedmou. Jaruška ještě spala. Spoza rolety se&nbsp;do&nbsp;pokoje dralo měkké žluté slunce. Tiše se&nbsp;oblékl, načmáral Jarušce vzkaz a&nbsp;vykradl se&nbsp;z&nbsp;bytu na&nbsp;ulici. Tramvaje radostně vyzváněly. V&nbsp;parčíku na&nbsp;náměstí kvetl záhon macešek. Z&nbsp;lékárny vyšla těhotná Cikánka. Před prodejnou domácích potřeb skládali z&nbsp;avie smaltované zelené vany. Holubi vzlétli ze&nbsp;střechy mléčných lahůdek. Kvido procházel kolem obchodů a&nbsp;prohlížel si&nbsp;obrazy, kávovary, obleky, vepřové maso, prstýnky a&nbsp;zahradní lehátka. Život je&nbsp;nádherný, říkal si. Koupil šest rohlíků, máslo, šunku, vejce, pomeranče, pěnu do&nbsp;koupele, prezervativy a&nbsp;Mladý svět. Když jím roztržitě zalistoval, objevil na&nbsp;poslední straně tučně vysázené svoje jméno; pod ním byla otištěna jeho povídka Pouť.</span></p>
        <p class="chunk" data-nb-ref-number="58" id="chunk58" data-nb-words="6" data-nb-chars="37"><span class="idea" data-nb-ref-number="58" id="idea58" data-nb-words="6" data-nb-chars="37">„Nechám tý&nbsp;školy,“ řekl Kvido nahlas.</span></p>
        <p class="chunk" data-nb-ref-number="59" id="chunk59" data-nb-words="11" data-nb-chars="66"><span class="idea" data-nb-ref-number="59" id="idea59" data-nb-words="11" data-nb-chars="66">„Nechám tý&nbsp;školy a&nbsp;budu milovat Jarušku a&nbsp;psát povídky,“ opakoval.</span></p>
        <p class="chunk" data-nb-ref-number="60" id="chunk60" data-nb-words="4" data-nb-chars="26"><span class="idea" data-nb-ref-number="60" id="idea60" data-nb-words="4" data-nb-chars="26">Několik chodců se&nbsp;ohlédlo.</span></p>
        <p class="chunk" data-nb-ref-number="61" id="chunk61" data-nb-words="7" data-nb-chars="41"><span class="idea" data-nb-ref-number="61" id="idea61" data-nb-words="7" data-nb-chars="41">„A&nbsp;jak řekl, tak udělal,“ vyprávěl Kvido.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./bajecna_leta_pod_psa_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-x5EUMx3hhXwlnmb8jNuT80IFyXbfgPpvQLiBBlogboo="></script>
  </body>
</html>